<TEI xmlns="http://www.tei-c.org/ns/1.0">
 <teiHeader xmlns="http://www.tei-c.org/ns/1.0">
 <fileDesc>
 <titleStmt>
 <title>Ācārya 1938 ed Cikitsāsthāna</title>
 </titleStmt>

 <publicationStmt>
 <authority>SARIT: Search and Retrieval of Indic Texts</authority>
 <idno>2014-06-24</idno>
 <availability status="restricted">
  <p>Copyright Notice</p>
  <p>Copyright (C) Tsutomu Yamashita and Yasutaka Muroya and SARIT. </p>
  <p>
  <ref target="http://creativecommons.org/licenses/by-sa/3.0/" type="licence">Distributed by
  <ref target="http://sarit.indology.info" type="url">SARIT</ref> under a Creative Commons
  Attribution-ShareAlike 3.0 Unported License. </ref>
  </p>
  <p>Under this licence, you are free<list>
  <item>to Share — to copy, distribute and transmit the work</item>
  <item>to Remix — to adapt the work </item>
  </list></p>
  <p>Under the following conditions:</p>
  <p>
  <list>
  <item>Attribution — You must attribute the work in the manner specified by the author or
  licensor (but not in any way that suggests that they endorse you or your use of the
  work)|</item>
  <item>Share Alike — If you alter, transform, or build upon this work, you may distribute the
  resulting work only under the same or similar license to this one|</item>
  </list>
  </p>
  <p>More information and fuller details of this license are given on the Creative Commons
  website|</p>
  <p>SARIT assumes no responsibility for unauthorised use that infringes the rights of any
  copyright owners, known or unknown|</p>
 </availability>
 <date>2013-2016</date>
 </publicationStmt>

 <notesStmt>
 <note type="footnote">Suśrutasaṃhitā (without commentaries) transcribed by Tsutomu Yamashita and
  Yasutaka Muroya on the basis of Y. T. Ācārya 's 1931 and 1938 Bombay editions</note>
 </notesStmt>



 <sourceDesc>

 <bibl>
  <title>The Suśrutasaṃhitā of Suśruta, with the Nibandhsangraha Commentary of Śrī
  Ḍalhaṇācārya|</title>
  <editor>Yādavaśarman Trivikramātmaja Ācārya</editor>
  <publisher>Pāndurang Jāvaji</publisher>
  <pubPlace>Bombay</pubPlace>
  <date>1931</date>
  <edition>Revised second edition</edition>
  <note type="footnote">The sūtrasthāna (SS.1) and śārīrasthāna (SS.3) of this SARIT edition are
  mainly based on this edition|</note>
  <note type="footnote">This SARIT edition omits the commentarial material from this
  edition|</note>
 </bibl>

 <bibl>
  <title>Suśrutasamhitā of Suśruta with the Nibandhasaṅgraha Commentary of Śrī Ḍalhanāchārya and
  the Nyāyacandrikā Pañjikā of Śrī Gayadāsāchārya on Nidānasthāna, edited from the begining to
  the 9th ādhyāya of Cikitsāsthāna by Vaidya Jādavji Trikamji Āchārya and the rest by Nārāyaṇ
  Rām Āchārya</title>
  <!-- <editor role="sections:1.1-4.9">Yādavaśarman Trivikramātmaja Ācāryā</editor>
  <editor role="sections:4.10-6.66">Nārāyaṇ Rām Āchārya</editor>-->
  <publisher>Nirṇaya Sāgar Press</publisher>
  <pubPlace>Bombay</pubPlace>
  <date>1938</date>
  <edition>Reprint edition Varanasi |Delhi: Chaukhambha Orientalia, 1992|</edition>
  <note>The nidānasthāna (SS.2), cikitsāsthāna (SS.4) , kalpasthāna (SS.5) and uttaratantra
  (SS.6) are based on this edition</note>
  <note>This SARIT edition omits the commentarial material from this edition|</note>
 </bibl>

 <msDesc xml:id="Sanskrit" xml:lang="en">
  <msIdentifier>
  <idno type="siglum">A</idno>
  </msIdentifier>
 </msDesc>
 </sourceDesc>

 </fileDesc>
 <revisionDesc>
 <change when="2021-05-12" who="Dominik Wujastyk">Word-spacing etc. Footnote marker to *|</change>
 <change when="2021-10-03" who="Deepro Chakraborty">Updates to 4.39</change>

 </revisionDesc>
 </teiHeader>
 <text xml:lang="sa-Latn">

 <body>
 <div n="4" type="sthāna">
 <head>cikitsāsthānaṃ</head>
 <div n="1" type="adhyāya">
  <head>prathamo 'dhyāyaḥ |</head>
  <l xml:id="SS.4.1.1"><label>ci.1.1</label> athāto dvivraṇīyaṃ cikitsitaṃ vyākhyāsyāmaḥ || </l>

  <l xml:id="SS.4.1.2"><label>ci.1.2</label> yathovāca bhagavān dhanvantariḥ || </l>

  <l xml:id="SS.4.1.3"><label>ci.1.3</label> dvau vraṇau bhavataḥ śārīra, āgantuś ca | tayoḥ
  śārīraḥ pavanapittakaphaśoṇitasannipātanimittaḥ; āgantur api
  puruṣapaśupakṣivyālasarīsṛpaprapatanapīḍanaprahārāgnikṣāraviṣatīkṣṇauṣadhaśakalakapālaśṛṅgackreṣuparaśuśaktikuntādyāyudhābhighātanimittaḥ
  | tatra tulye vraṇasāmānye dvikāraṇotthānaprayojanasāmarthyād dvivraṇīya ity ucyate || </l>

  <l xml:id="SS.4.1.4"><label>ci.1.4</label> sarvasminn evāgantuvraṇe tatkālam eva kṣatoṣmaṇaḥ
  prasṛtasyopaśamārthaṃ <ref rend="superscript footnote marker"
  >*</ref>pittavacchītakriyāvacāraṇavidhiviśeṣaḥ sandhānārthaṃ ca madhughṛtaprayoga
  ityetaddvikāraṇotthānaprayojanam, uttarakālaṃ tu doṣopaplavaviśeṣācchārīravat pratīkāraḥ || </l>

  <l xml:id="SS.4.1.5"><label>ci.1.5</label> doṣopaplavaviśeṣaḥ punaḥ samāsataḥ
  pañcadaśaprakāraḥ, prasaraṇasāmarthyāt, yathokto vraṇapraśnādhikāre; śuddhatvāt ṣoḍaśaprakāra
  ityeke || </l>

  <l xml:id="SS.4.1.6"><label>ci.1.6</label> tasya lakṣaṇaṃ dvividhaṃ sāmānyaṃ, vaiśeṣikaṃ ca |
  tatra sāmānyaṃ ruk | vraṇa gātravicūrṇane, vraṇayatīti vraṇaḥ | viśeṣalakṣaṇaṃ
  punarvātādiliṅgaviśeṣaḥ || </l>

  <l xml:id="SS.4.1.7"><label>ci.1.7</label> tatra śyāvāruṇābhastanuḥ śītaḥ picchilo
  'lpasrāvī<ref rend="superscript footnote marker">*</ref> rūkṣaś caṭacaṭāyanaśīlaḥ
  sphuraṇāyāmatodabhedavedanābahulo nirmāṃsaś ceti vātāt, kṣiprajaḥ pītanīlābhaḥ
  kiṃśukodakābhoṣṇasrāvī dāhapākarāgavikārakārī pītapiḍakājuṣṭaś ceti pittāt,
  pratatacaṇḍakaṇḍūbahulaḥ <ref rend="superscript footnote marker">*</ref>sthūlauṣṭhaḥ
  stabdhasirāsnāyujālāvatataḥ kaṭhinaḥ pāṇḍvavabhāso mandavedanaḥ śuklaśītasāndrapicchilāsrāvī
  guruś ceti kaphāt, pravāladalanicayaprakāśaḥ kṛṣṇasphoṭapiḍākājālopacitasturaṅgasthānagandhiḥ
  savedano dhūmāyanaśīlo raktasrāvī pittaliṅgaś ceti raktāt, todadāhadhūmāyanaprāyaḥ <ref
  rend="superscript footnote marker">*</ref>pītāruṇābhastadvarṇasrāvī ceti vātapittābhyāṃ,
  kaṇḍūyanaśīlaḥ sanistodo rūkṣo gururdāruṇo muhurmuhuḥ śītapicchilālpasrāvī ceti
  vātaśleṣmabhyāṃ, guruḥ sadāha uṣṇaḥ pītapāṇḍusrāvī<ref rend="superscript footnote marker"
  >*</ref> ceti pittaśleṣmabhyāṃ, rūkṣastanustodabahulaḥ supta iva ca
  raktāruṇābhastadvarṇāsrāvī ceti vātaśoṇitābhyāṃ, ghṛtamaṇḍābho
  mīnadhāvanatoyagandhirmṛdurvisarpyuṣṇakṛṣṇasrāvī ceti pittaśoṇitābhyāṃ, rakto guruḥ snigdhaḥ
  picchilaḥ kaṇḍūprāyaḥ sthiro saraktapāṇḍusrāvī<ref rend="superscript footnote marker">*</ref>
  ceti śleṣmaśoṇitābhyāṃ, sphuraṇatodadāhadhūmāyanaprāyaḥ pītatanuraktasrāvī ceti
  vātapittaśoṇitebhyaḥ, kaṇḍūsphuraṇacumacumāyamānaprāyaḥ pāṇḍughanaraktāsrāvī ceti
  vātaśleṣmaśoṇitebhyaḥ, dāhapākarāgakaṇḍūprāyaḥ pāṇḍughanaraktāsrāvī ceti
  pittaśleṣmaśoṇitebhyaḥ, trividhavarṇavedanāsrāvaviśeṣopetaḥ pavanapittakaphebhyaḥ,
  nirdahananirmathanasphuraṇatodadāhapākarāgakaṇḍūsvāpabahulo nānāvarṇavedanāsrāvaviśeṣopetaḥ
  pavanapittakaphaśoṇitebhyaḥ, jihvātalābho mṛduḥ snigdhaḥ ślakṣṇo vigatavedanaḥ suvyavasthito
  nirāsrāvaś ceti śuddho vraṇa iti || </l>

  <l xml:id="SS.4.1.8"><label>ci.1.8</label> tasya vraṇasya paṣṭirupakramā bhavanti | tadyathā
  apatarpaṇamālepaḥ pariṣeko 'bhyaṅgaḥ svedo vimpālanam upanāhaḥ pācanaṃ visrāvaṇaṃ sneho
  vamanaṃ virecanaṃ chedanaṃ bhedanaṃ dāraṇaṃ lekhanameṣaṇamāharaṇaṃ vyadhanaṃ visrāvaṇaṃ
  sīvanaṃ sandhānaṃ pīḍanaṃ śoṇitāsthāpanaṃ nirvāpaṇamutkārikā kaṣāyo vartiḥ kalkaḥ sarpistailaṃ
  rasakriyā 'vacūrṇanaṃ vraṇadhūpanamutsādanamavasādanaṃ mṛdukarma dāruṇakarma
  kṣārakarmāgnikarma kṛṣṇakarma pāṇḍukarma pratisāraṇaṃ romasañjananaṃ lomāpaharaṇaṃ
  bastikarmottarabastikarma bandhaḥ patradānaṃ kṛmighnaṃ bṛṃhaṇaṃ viṣaghnaṃ śirovirecanaṃ nasyaṃ
  kavaladhāraṇaṃ dhūmo madhu sārpiryantramāhāro rakṣāvidhānam iti || </l>

  <l xml:id="SS.4.1.9"><label>ci.1.9</label> teṣu kaṣāyo vartiḥ kalkaḥ sarpistailaṃ rasakriyā
  'vacūrṇanam iti śodhanaropaṇāni, teṣv aṣṭau śastrakṛtyāḥ, śoṇitāsthāpanaṃ kṣāro
  'gniryantramahāro rakṣāvidhānaṃ bandhavidhānaṃ coktāni,
  snehasvedanavamanavirecanabastyuttarabastiśirovirecananasyadhūmakavalaghāraṇānyanyatra<ref
  rend="superscript footnote marker">*</ref> vakṣyāmaḥ, yadanyadavaśiṣṭam upakramajātaṃ tadiha
  vakṣyate || </l>

  <l xml:id="SS.4.1.10"><label>ci.1.10</label> ṣaḍvidhaḥ prāgupadiṣṭaḥ śophaḥ,
  tasyaikādaśopakramā bhavantyapatarpaṇādayo virecanāntāḥ; te ca viśeṣeṇa <ref
  rend="superscript footnote marker">*</ref>śothapratīkāre vartante, vraṇabhāvamāpannasya ca na
  virudhyante; śeṣās tu prāyeṇa vraṇapratīkārahetava eva || </l>

  <l xml:id="SS.4.1.11"><label>ci.1.11</label> apatarpaṇamādya upakramaḥ; eṣa sarvaśophānāṃ
  sāmānyaḥ pradhānatamaś ca || </l>

  <l xml:id="SS.4.1.12"><label>ci.1.12</label>
  <ref rend="superscript footnote marker">*</ref>bhavanti cātra doṣocchrāyopaśāntyarthaṃ
  doṣānaddhasya dehinaḥ | avekṣya doṣaṃ prāṇaṃ ca kāryaṃ syād apatarpaṇam || </l>

  <l xml:id="SS.4.1.13"><label>ci.1.13</label> ūrdhvamārutatṛṣṇākṣunmukhaśoṣaśramānvitaiḥ | na
  kāryaṃ garbhiṇīvṛddhabāladurbalabhīrubhiḥ<ref rend="superscript footnote
  marker">*</ref> || </l>

  <l xml:id="SS.4.1.14"><label>ci.1.14</label> śopheṣūtthitamātreṣu vraṇeṣūgrarujeṣu ca |
  yathāsvair auṣadhair lepaṃ <ref rend="superscript
  footnote marker">*</ref>pratyekaśyena kārayet || </l>

  <l xml:id="SS.4.1.15"><label>ci.1.15</label> yathā pravajvalite veśmanyambhasā paribecanam |
  kṣipraṃ praśamayatyagnimevamālepanaṃ rujaḥ || </l>

  <l xml:id="SS.4.1.16"><label>ci.1.16</label> prahlādane śodhane ca śophasya haraṇe tathā |
  utsādane ropaṇe ca lepaḥ syāt tu tadarthakṛt || </l>

  <l xml:id="SS.4.1.17"><label>ci.1.17</label> vātaśophe tu vedanopaśamārthaṃ
  sarpistailadhānyāmlamāṃsarasavātaharauṣadhaniṣkvāthair aśītaiḥ pariṣekān kurvīta,
  pittaraktābhighātaviṣanimitteṣu
  kṣīraghṛtamadhuśarkarodakekṣurasamadhurauṣadhakṣīravṛkṣaniṣkvāthair anuṣṇaiḥ pariṣekān
  kurvīta, śleṣmaśophe tu tailamūtrakṣārodakasurāśuktakaphaghnauṣadhaniṣkvāthair aśītaiḥ
  pariṣekān kurvīta || </l>

  <l xml:id="SS.4.1.18"><label>ci.1.18</label> yathā 'mbubhiḥ sicyamānaḥ śāntimagnirniyacchati |
  doṣāgnirevaṃ sahasā pariṣekeṇa śāmyati || </l>

  <l xml:id="SS.4.1.19"><label>ci.1.19</label> abhyaṅgas tu doṣamālokyopayukto doṣopaśamaṃ
  mṛdutāṃ ca karoti || </l>

  <l xml:id="SS.4.1.20"><label>ci.1.20</label> svedavimlāpanādīnāṃ kriyāṇāṃ prāk sa ucyate |
  pañcāt karmasu cādiṣṭaḥ sa ca visrāvaṇādiṣu || </l>

  <l xml:id="SS.4.1.21"><label>ci.1.21</label> rujāvatāṃ dāruṇānāṃ kaṭhinānāṃ tathaiva ca |
  śophānāṃ svedanaṃ kāryaṃ ye cāpyevaṃvidhā vraṇāḥ || </l>

  <l xml:id="SS.4.1.22"><label>ci.1.22</label> sthirāṇāṃ rujatāṃ mandaṃ kāryaṃ vimlāpanaṃ bhavet
  | abhyajya svedayitvā tu veśunāḍyā<ref rend="superscript
  footnote marker">*</ref> tataḥ śanaiḥ || </l>

  <l xml:id="SS.4.1.23"><label>ci.1.23</label> vimardayed bhiṣak prājñastalenāṅguṣṭhakena vā |
  śophayor upanāhaṃ tu kuryād āmavidagdhayoḥ || </l>

  <l xml:id="SS.4.1.24"><label>ci.1.24</label> avidagdhaḥ śamaṃ yāti vidagdhaḥ pākameti ca |
  nivartate na yaḥ śopho virekāntair upakramaiḥ || </l>

  <l xml:id="SS.4.1.25"><label>ci.1.25</label> tasya saṃpācanaṃ kuryāt samāhṛtyauṣadhāni tu |
  dadhitakrasurāśuktadhānyāmlair yojitāni tu || </l>

  <l xml:id="SS.4.1.26"><label>ci.1.26</label> snigdhāni lavaṇīkṛtya pacedutkārikāṃ śubhām | sair
  aṇḍapatrayā śophaṃ nāhayed uṣṇayā tayā || </l>

  <l xml:id="SS.4.1.27"><label>ci.1.27</label> hitaṃ sambhojanaṃ cāpi pākāyābhimukho yadi |
  vedanopaśamārthāya tathā pākaśamāya ca || </l>

  <l xml:id="SS.4.1.28"><label>ci.1.28</label> acirotpatite śophe kuryāc choṇitamokṣaṇam |
  saśophe kaṭhine <ref rend="superscript footnote
  marker">*</ref>dhyāme sarakte vedanāvati || </l>

  <l xml:id="SS.4.1.29"><label>ci.1.29</label> saṃrabdhe viṣame cāpi vraṇe visrāvaṇaṃ hitam |
  saviṣe ca viśeṣeṇa jalaukobhiḥ padais tathā || </l>

  <l xml:id="SS.4.1.30"><label>ci.1.30</label> vedanāyāḥ praśāntyarthaṃ pākasyāprāptaye tathā |
  sopadravāṇāṃ rūkṣāṇāṃ kṛśānāṃ vraṇaśoṣiṇām || </l>

  <l xml:id="SS.4.1.31"><label>ci.1.31</label> yathāsvamauṣadhaiḥ siddhaṃ snehapānaṃ vidhīyate |
  utsannamāṃsaśophe tu kaphajuṣṭe viśeṣataḥ || </l>

  <l xml:id="SS.4.1.32"><label>ci.1.32</label> saṃkliṣṭaśyā(dhyā)marudhire vraṇe pracchardanaṃ
  hitam | vātapittapraduṣṭeṣu dīrghakālānubandhiṣu || </l>

  <l xml:id="SS.4.1.33"><label>ci.1.33</label> virecanaṃ praśaṃsanti vraṇeṣu vraṇakovidāḥ |
  apākeṣu tu rogeṣu<ref rend="superscript footnote marker">*</ref> kaṭhineṣu sthireṣu ca || </l>

  <l xml:id="SS.4.1.34"><label>ci.1.34</label> snāyukothādiṣu tathā cchedanaṃ <ref
  rend="superscript footnote marker">*</ref>prāptamucyate | antaḥpūyeṣv avaktreṣu
  tathaivotsaṅgavatsv api|| </l>

  <l xml:id="SS.4.1.35"><label>ci.1.35</label> gatimatsu ca rogeṣu bhedanaṃ prāptamucyate | <ref
  rend="superscript footnote marker">*</ref>bālavṛddhāsahakṣīṇabhīrūṇāṃ yoṣitām api || </l>

  <l xml:id="SS.4.1.36"><label>ci.1.36</label> marmopari ca jāteṣu <ref
  rend="superscript footnote marker">*</ref>rogeṣūkteṣu dāraṇam | supakve <ref
  rend="superscript footnote marker">*</ref>piṇḍite śophe pīḍanair upapīḍite<ref
  rend="superscript footnote marker">*</ref> || </l>

  <l xml:id="SS.4.1.37"><label>ci.1.37</label> pākodvṛtteṣu doṣeṣu tat tu kāryaṃ vijānatā |
  supiṣṭair dāraṇadravyair yuktaiḥ<ref rend="superscript footnote
  marker">*</ref> kṣāreṇa vā punaḥ || </l>

  <l xml:id="SS.4.1.38"><label>ci.1.38</label>
  <ref rend="superscript footnote marker">*</ref>kaṭhinān sthūlavṛttauṣṭhān dīryamāṇān punaḥ
  punaḥ | kaṭhinotsannamāṃsāṃś ca lesvanenācaredbhiṣak || </l>

  <l xml:id="SS.4.1.39"><label>ci.1.39</label> samaṃ likhet sulikhitaṃ likhenniravaśeṣataḥ | <ref
  rend="superscript footnote marker">*</ref>vartmanāṃ tu pramāṇena samaṃ śastreṇa nirlikhet || </l>

  <l xml:id="SS.4.1.40"><label>ci.1.40</label> kṣaumaṃ plotaṃ picuṃ phenaṃ yāvaśūkaṃ sasaindhavam
  | kakaśāni ca patrāṇi lekhanārthe pradāpayet || </l>

  <l xml:id="SS.4.1.41"><label>ci.1.41</label> nāḍīvraṇāñ śalyagarbhānunmārgyutsaṅginaḥ śanaiḥ |
  karīrabālāṅgulibhir eṣaṇyā vaiṣayed bhiṣak || </l>

  <l xml:id="SS.4.1.42"><label>ci.1.42</label> netravartmagudābhyāsanāḍyo 'vaktrāḥ saśoṇitāḥ |
  cuccūpodakajaiḥ ślakṣṇaiḥ karīrair eṣayet tu tāḥ || </l>

  <l xml:id="SS.4.1.43"><label>ci.1.43</label>
  <ref rend="superscript footnote marker">*</ref>saṃvṛtāsaṃvṛtāsyeṣu vraṇeṣu matimān bhiṣak |
  yathoktamāharecchalyaṃ prāptoddharaṇalakṣaṇam || </l>

  <l xml:id="SS.4.1.44"><label>ci.1.44</label> roge vyadhanasādhye tu yathoddeśaṃ pramāṇataḥ |
  śastraṃ nidadhyāddoṣaṃ ca srāvayet kīrtitaṃ yathā || </l>

  <l xml:id="SS.4.1.45"><label>ci.1.45</label> apākopadrutā ye ca māṃsasthā vivṛtāṃś ca ye |
  yathoktaṃ sīvanaṃ teṣu kāryaṃ sandhānam eva ca || </l>

  <l xml:id="SS.4.1.46"><label>ci.1.46</label> pūyagarbhānaṇudvārān vraṇānmarmagatānapi |
  yathoktaiḥ pīḍanadravyaiḥ samantāt paripīḍayet || </l>

  <l xml:id="SS.4.1.47"><label>ci.1.47</label> śuṣyamāṇamupekṣeta pradehaṃ pīḍanaṃ prati | na
  cābhimukhamālimpettathā doṣaḥ prasicyate || </l>

  <l xml:id="SS.4.1.48"><label>ci.1.48</label> tais tair nimittair bahudhā śoṇite prasrute bhṛśam
  | kāryaṃ yathoktaṃ vaidyena śoṇitāsthāpanaṃ bhavet || </l>

  <l xml:id="SS.4.1.49"><label>ci.1.49</label> dāhapākajvaravatāṃ vraṇānāṃ pittakopataḥ | raktena
  cābhibhūtānāṃ kāryaṃ nirvāpaṇaṃ bhavet || </l>

  <l xml:id="SS.4.1.50"><label>ci.1.50</label> yathoktaiḥ śītaladravyaiḥ kṣīrapiṣṭair
  ghṛtāplutaiḥ | dihyādabahalān <ref rend="superscript footnote
  marker">*</ref>sekān suśītāṃś cāvacārayet || </l>

  <l xml:id="SS.4.1.51"><label>ci.1.51</label> vraṇeṣu kṣīṇamāṃseṣu tanusrāviṣvapākiṣu |
  todakāṭhinyapāruṣyaśūlavepathumatsu ca || </l>

  <l xml:id="SS.4.1.52"><label>ci.1.52</label> vātaghnavarge 'mlagaṇe kākolyādigaṇe tathā |
  snaihikeṣu<ref rend="superscript footnote marker">*</ref> ca bījeṣu pacedutkārikāṃ śubhām || </l>

  <l xml:id="SS.4.1.53"><label>ci.1.53</label> teṣāṃ ca svedanaṃ kāryaṃ sthirāṇāṃ vedanāvatām |
  durgandhānāṃ kledavatāṃ picchilānāṃ viśeṣataḥ || </l>

  <l xml:id="SS.4.1.54"><label>ci.1.54</label> kaṣāyaiḥ śodhanaṃ kāryaṃ śodhanaiḥ prāgudīritaiḥ |
  antaḥśalyānaṇumukhān<ref rend="superscript footnote marker">*</ref> gambhīrān māṃsasaṃśritān
  | </l>

  <l xml:id="SS.4.1.55"><label>ci.1.55</label> śodhanadravyayuktābhir vartibhis tān yathākramam ||
  pūtimāṃsapraticchannān mahādoṣāṃś ca śodhayet || </l>

  <l xml:id="SS.4.1.56"><label>ci.1.56</label> kalkīkṛtair yathālābhaṃ vartidravyaiḥ puroditaiḥ |
  pittapraduṣṭān gambhīrān dāhapākaprapīḍitān || </l>

  <l xml:id="SS.4.1.57"><label>ci.1.57</label> kārpāsīphalamiśreṇa jayecchodhanasarpiṣā |
  utsannamāṃsānasnigdhānalpasrāvān <ref rend="superscript footnote marker">*</ref>vraṇāṃs tathā
  || </l>

  <l xml:id="SS.4.1.58"><label>ci.1.58</label> sarṣapasnehayuktena dhīmāṃstailena śodhayet |
  tailenāśudhyamānānāṃ śodhanīyāṃ rasakriyām || </l>

  <l xml:id="SS.4.1.59"><label>ci.1.59</label> vraṇānāṃ sthiramāṃsānāṃ <ref
  rend="superscript footnote marker">*</ref> kuryād dravyair udīritaiḥ | kaṣāye vidhivatteṣāṃ
  kṛte cādhiśrayet<ref rend="superscript footnote marker">*</ref> punaḥ || </l>

  <l xml:id="SS.4.1.60"><label>ci.1.60</label> surāṣṭrajāṃ sakāsīsāṃ dadyāc cāpi manaḥśilām |
  haritālaṃ ca matimāṃstatastāmavacārayet || </l>

  <l xml:id="SS.4.1.61"><label>ci.1.61</label> mātuluṅgarasopetāṃ sakṣaudrāmatimarditām | vraṇeṣu
  dattvā tāṃ tiṣṭhettrīṃstrīṃś ca divasān param || </l>

  <l xml:id="SS.4.1.62"><label>ci.1.62</label> medojuṣṭānagambhīrān durgandhāṃścūrṇaśodhanaiḥ |
  upācaret bhiṣak prājñaḥ <ref rend="superscript
  footnote marker">*</ref>ślakṣṇaiḥ śodhanavartijaiḥ || </l>

  <l xml:id="SS.4.1.63"><label>ci.1.63</label> śuddhalakṣaṇayuktānāṃ kaṣāyaṃ ropaṇaṃ hitam | <ref
  rend="superscript footnote marker">*</ref>tatra kāryaṃ yathoddiṣṭair dravyair vaidyena jānatā
  || </l>

  <l xml:id="SS.4.1.64"><label>ci.1.64</label> avedanānāṃ śuddhānāṃ gambhīrāṇāṃ tathaiva ca |
  hitā ropaṇavartyaṅgakṛtā ropaṇavartayaḥ || </l>

  <l xml:id="SS.4.1.65"><label>ci.1.65</label> apetapūtimāṃsānāṃ māṃsasthānāmarohatām | kalkaḥ
  saṃrohaṇaḥ<ref rend="superscript footnote
  marker">*</ref> kāryastilajo madhusṃyutaḥ<ref rend="superscript footnote
  marker">*</ref> || </l>

  <l xml:id="SS.4.1.66"><label>ci.1.66</label> sa mādhuryāt tathauṣṇyāc ca snehāc cānilanāśanaḥ |
  kaṣāyabhāvānmādhuryāttiktatvāc cāpi pittahṛt || </l>

  <l xml:id="SS.4.1.67"><label>ci.1.67</label> auṣṇyāt kaṣāyabhāvāc ca tiktatvāc ca kaphe hitaḥ |
  śodhayed ropayec cāpi yuktaḥ śodhanaropaṇaiḥ || </l>

  <l xml:id="SS.4.1.68"><label>ci.1.68</label> nimbapatramadhubhyāṃ tu yuktaḥ saṃśodhanaḥ smṛtaḥ
  | pūrvābhyāṃ sarpiṣā cāpi yuktaś cāpy uparopaṇaḥ<ref rend="superscript footnote marker"
  >*</ref> || </l>

  <l xml:id="SS.4.1.69"><label>ci.1.69</label> tilavadyavakalkaṃ tu kecid āhur manīṣiṇaḥ | <ref
  rend="superscript footnote marker">*</ref>śamayed avidagdhaṃ ca vidagdham api pācayet || </l>

  <l xml:id="SS.4.1.70"><label>ci.1.70</label> pakvaṃ bhinatti bhinnaṃ ca
  śodhayed ropayettathā<ref rend="superscript footnote marker">*</ref> | pittaraktaviṣāgantūn
  gambhīrānapi ca vraṇān || </l>

  <l xml:id="SS.4.1.71"><label>ci.1.71</label> ropayed ropaṇīyena kṣīrasiddhena sarpiṣā |
  kaphavātābhibhūtānāṃ vraṇānāṃ matimān bhiṣak || </l>

  <l xml:id="SS.4.1.72"><label>ci.1.72</label> kārayed ropaṇaṃ tailaṃ bheṣajais tadyathoditaiḥ<ref
  rend="superscript footnote marker">*</ref> | abandhyānāṃ calasthānāṃ śuddhānāṃ <ref
  rend="superscript footnote marker">*</ref>ca praduṣyatām || </l>

  <l xml:id="SS.4.1.73"><label>ci.1.73</label> dviharidrāyutāṃ kuryād ropaṇārthāṃ<ref
  rend="superscript footnote marker">*</ref> rasakriyām | samānāṃ sthiramāṃsānāṃ tvaksthānāṃ
  ropaṇaṃ bhiṣak || </l>

  <l xml:id="SS.4.1.74"><label>ci.1.74</label> cūrṇaṃ vidadhyānmatimān prāksthānokto vidhiryathā
  | śodhano ropaṇaś caiva vidhiryo 'yaṃ prakīrtitaḥ || </l>

  <l xml:id="SS.4.1.75"><label>ci.1.75</label> sarvavraṇānāṃ sāmānyenokto <ref
  rend="superscript footnote marker">*</ref>doṣāviśeṣataḥ | eṣa āgamasiddhatvāt tathaiva
  phaladarśanāt || </l>

  <l xml:id="SS.4.1.76"><label>ci.1.76</label> mantravat saṃprayoktavyo na mīmāṃsyaḥ kathañcana |
  svabuddhyā <ref rend="superscript footnote marker">*</ref>cāpi vibhajet kaṣāyādiṣu saptasu<ref
  rend="superscript footnote
  marker">*</ref> || </l>

  <l xml:id="SS.4.1.77"><label>ci.1.77</label> bheṣajāni <ref rend="superscript
  footnote marker">*</ref>yathāyogaṃ yānyuktāni purā mayā | ādye dve pañcamūlyau tu gaṇo
  yaś cānilāpahaḥ || </l>

  <l xml:id="SS.4.1.78"><label>ci.1.78</label> sa vātaduṣṭe dātavyaḥ kaṣāyādiṣu saptasu |
  nyagrodhādirgaṇo yas tu kākolyādiś ca yaḥ smṛtaḥ || </l>

  <l xml:id="SS.4.1.79"><label>ci.1.79</label> tau pittaduṣṭe dātavyau kaṣāyādiṣu saptasu |
  āragvadhādis tu gaṇo yaścoṣṇaḥ parikīrtitaḥ || </l>

  <l xml:id="SS.4.1.80"><label>ci.1.80</label> tau deyau kaphaduṣṭe tu saṃsṛṣṭe saṃyatā gaṇāḥ |
  vātātmakānugararujān sāsrāvānapi ca vraṇān || </l>

  <l xml:id="SS.4.1.81"><label>ci.1.81</label> sakṣaumayavasarpirbhir dhūpanāṅgaiś ca dhūpayet |
  pariśuṣkālpamāṃsānāṃ gambhīrāṇāṃ tathaiva ca || </l>

  <l xml:id="SS.4.1.82"><label>ci.1.82</label> kuryād utsādanīyāni sarpīṃṣyālepanāni ca |
  māṃsāśināṃ ca māṃsāni bhakṣayed vidhivannaraḥ || </l>

  <l xml:id="SS.4.1.83"><label>ci.1.83</label> viśuddhamanasastasya māṃsaṃ māṃsena vardhate |
  utsannamṛdumāṃsānāṃ vraṇānāmavasādanam || </l>

  <l xml:id="SS.4.1.84"><label>ci.1.84</label> kuryād dravyair yathoddiṣṭaiścūrṇitair madhunā
  saha | kaṭhinānāmamāṃsānāṃ duṣṭānāṃ matiriśvanā || </l>

  <l xml:id="SS.4.1.85"><label>ci.1.85</label> mṛdvī kriyā vidhātavyā śoṇitaṃ cāpi mokṣayet |
  vātaghnauṣadhasaṃyuktān snehān sekāṃś ca<ref rend="superscript
  footnote marker">*</ref> kārayet || </l>

  <l xml:id="SS.4.1.86"><label>ci.1.86</label> mṛdutvamāśurohaṃ ca gāḍho bandhaḥ karoti hi |
  varṇeṣu mṛdumāṃseṣu dāruṇīkaraṇaṃ hitam | dhavapriyaṅgvaśokānāṃ rohiṇyāś ca tvacas tathā || </l>

  <l xml:id="SS.4.1.87"><label>ci.1.87</label> triphalādhātakīpuṣparodhrasarjarasān samān | kṛtvā
  sūkṣmāṇi cūrṇāni vraṇaṃ tair avacūrṇayet || </l>

  <l xml:id="SS.4.1.88"><label>ci.1.88</label> utsannamāṃsān kaṭhinān kaṇḍūyuktāṃścirotthitān |
  tathaiva khalu duḥśodhyāñ śodhayet kṣārakarmaṇā || </l>

  <l xml:id="SS.4.1.89"><label>ci.1.89</label> sravato 'śmabhavānmūtraṃ ye cānye raktavāhinaḥ |
  niḥśeṣacchinnasandhīṃś ca sādhayed agnikarmaṇā || </l>

  <l xml:id="SS.4.1.90"><label>ci.1.90</label> durūḍhatvāt tu śuklānāṃ kṛṣṇakarma hitaṃ bhavet |
  bhallātakān vāsayet tu kṣīre prāṅmūtrabhāvitān | tato dvidhā cchedayitvā lauhe kumbhe
  nidhāpayet || </l>

  <l xml:id="SS.4.1.91"><label>ci.1.91</label> kumbhe 'nyasmin nikhāte tu taṃ kumbhamatha yojayet
  | mukhaṃ mukhena sandhāya gomayair dāhayettataḥ || </l>

  <l xml:id="SS.4.1.92"><label>ci.1.92</label> yaḥ snehaścyavate tasmād grāhayettaṃ śanair bhiṣak
  | grāmyānūpaśaphān dagdhvā sūkṣmacūrṇāni kārayet || </l>

  <l xml:id="SS.4.1.93"><label>ci.1.93</label> tailenānena saṃsṛṣṭaṃ śuklamālepayed vraṇam |
  bhallātakavidhānena sārasnehāṃs tu kārayet || </l>

  <l xml:id="SS.4.1.94"><label>ci.1.94</label> ye ca kecit phalasnehā vidhānaṃ teṣu pūrvavat<ref
  rend="superscript footnote marker">*</ref> | durūḍhatvāt tu kṛṣṇānāṃ pāṇḍukarma hitaṃ bhavet
  || </l>

  <l xml:id="SS.4.1.95"><label>ci.1.95</label> saptarātraṃ sthitaṃ kṣīre chāgale rohiṇīphalam |
  tenaiva piṣṭaṃ suślakṣṇaṃ savarṇakaraṇaṃ hitam || </l>

  <l xml:id="SS.4.1.96"><label>ci.1.96</label> navaṃ kapālikācūrṇaṃ vaidulaṃ sarjanāma ca |
  kāsīsaṃ madhukaṃ caiva kṣaudrayuktaṃ pralepayet || </l>

  <l xml:id="SS.4.1.97"><label>ci.1.97</label> kapitthimuddhṛte māṃse mūtreṇājena<ref
  rend="superscript footnote marker">*</ref> pūrayet | kāsīsaṃ rocanāṃ tutthaṃ haritālaṃ
  manaḥśilām || </l>

  <l xml:id="SS.4.1.98"><label>ci.1.98</label> veṇunirlekhanaṃ cāpi prapunnāḍarasāñjanam |
  adhastādarjunasyaitanmāsaṃ bhūmau nidhāpayet || </l>

  <l xml:id="SS.4.1.99"><label>ci.1.99</label> māsādūrdhvaṃ tatastena kṛṣṇamālepayed vraṇam |
  kukkuṭāṇḍakapālāni katakaṃ madhukaṃ samam || </l>

  <l xml:id="SS.4.1.100"><label>ci.1.100</label> tathā samudramaṇḍūkī maṇicūrṇaṃ ca dāpayet |
  guṭikā mūtrapiṣṭāstā vraṇānāṃ pratisāraṇam || </l>

  <l xml:id="SS.4.1.101"><label>ci.1.101</label> hastidantamasīṃ kṛtvā mukhyaṃ caiva rasāñjanam |
  romāṇyetena jāyante lepātpāṇitaleṣv api || </l>

  <l xml:id="SS.4.1.102"><label>ci.1.102</label> catuṣpadānāṃ tvagromakhuraśṛṅgāsthibhasmanā |
  tailāktā cūrṇitā bhūmirbhavedromavatī punaḥ || </l>

  <l xml:id="SS.4.1.103"><label>ci.1.103</label> kāsīsaṃ naktamālasya pallavāṃś caiva saṃharet |
  kapittharasapiṣṭāni romasañjananaṃ param || </l>

  <l xml:id="SS.4.1.104"><label>ci.1.104</label> romākīrṇo vraṇo yas tu na samyaguparohati |
  kṣurakartarisandaṃśaustasya romāṇi nirharet || </l>

  <l xml:id="SS.4.1.105"><label>ci.1.105</label>
  <ref rend="superscript footnote marker">*</ref>śaṅkhacūrṇasya bhāgau dvau haritālaṃ ca
  bhāgikam | śuktena saha piṣṭāni lomaśātanam uttamam ||) </l>

  <l xml:id="SS.4.1.106"><label>ci.1.106</label> tailaṃ bhallātakasyātha snuhīkṣīraṃ tathaiva ca
  | pragṛhyaikatra matimān romaśātanam uttamam || </l>

  <l xml:id="SS.4.1.107"><label>ci.1.107</label> kadalīdīrghavṛntābhyāṃ bhasmālaṃ lavaṇaṃ
  śamībījaṃ śītodapiṣṭaṃ vā romaśātanamācaret || </l>

  <l xml:id="SS.4.1.108"><label>ci.1.108</label> āgāragodhikāpucchaṃ <ref
  rend="superscript footnote marker">*</ref>rambhā++ālaṃ bījamaiṅgudam | dagdhvā
  tadbhasmatailāmbu sūryapakvaṃ kacāntakṛt || </l>

  <l xml:id="SS.4.1.109"><label>ci.1.109</label> vātaduṣṭo vraṇo yas tu rūkṣaś cātyarthavedanaḥ |
  adhaḥkāye viśeṣeṇa tatra bastir vidhīyate || </l>

  <l xml:id="SS.4.1.110"><label>ci.1.110</label> mūtrāghāte mūtradoṣe śukradoṣe+<ref
  rend="superscript footnote marker">*</ref>aśmarīvraṇe | tathaivārtavadoṣe ca bastirapyuttaro
  hitaḥ || </l>

  <l xml:id="SS.4.1.111"><label>ci.1.111</label> yasmācchudhyati bandhena vraṇo yāti ca mārdavam
  | rohatyapi ca niḥśaṅkas tasmād bandho vidhīyate || </l>

  <l xml:id="SS.4.1.112"><label>ci.1.112</label> sthirāṇāmalpamāṃsānāṃ raukṣyādanuparohatām |
  patradānaṃ bhavet kāryaṃ yathādoṣaṃ yathartu ca || </l>

  <l xml:id="SS.4.1.113"><label>ci.1.113</label> eraṇḍabhūrjapūtīkaharidrāṇāṃ tu vātaje |
  patramāśvabalaṃ yac ca kāśmarīpatram eva ca || </l>

  <l xml:id="SS.4.1.114"><label>ci.1.114</label> patrāṇi kṣīravṛkṣāṇāmaudakāni tathaiva ca |
  dūṣite raktapittābhyāṃ vraṇe dadyādvicakṣaṇaḥ || </l>

  <l xml:id="SS.4.1.115"><label>ci.1.115</label> pāṭhāmūrvāguḍūcīnāṃ kākamācīharidrayoḥ | patraṃ
  ca śukanāsāyā yojayet kaphaje vraṇe || </l>

  <l xml:id="SS.4.1.116"><label>ci.1.116</label> akarkaśamavicchinnamajīrṇaṃ sukumārakam |
  ajantujagdhaṃ mṛdu ca patraṃ guṇavaducyate || </l>

  <l xml:id="SS.4.1.117"><label>ci.1.117</label> snehamauṣadhasāraṃ ca paṭṭaḥ patrāntarīkṛtaḥ<ref
  rend="superscript footnote marker">*</ref> | gādatte yattataḥ <ref
  rend="superscript footnote marker">*</ref>patraṃ lepasyopari dāpayet || </l>

  <l xml:id="SS.4.1.118"><label>ci.1.118</label> śaityauṣṇyajananārthāya snehasaṃgrahaṇāya ca |
  dattauṣadheṣu dātavyaṃ patraṃ vaidyena jānatā || </l>

  <l xml:id="SS.4.1.119"><label>ci.1.119</label> makṣikā <ref rend="superscript
  footnote marker">*</ref>vraṇamāgatya niḥkṣipanti yadā kṛmīn | śvayathurbhakṣite tais tu
  jāyate bhṛśadāruṇaḥ || </l>

  <l xml:id="SS.4.1.120"><label>ci.1.120</label> tīvrā rujo vicitrāś ca raktāsrāvaś ca jāyate |
  surasādirhitas tatra dhāvane pūraṇe tathā || </l>

  <l xml:id="SS.4.1.121"><label>ci.1.121</label> saptaparṇakarañjārkanimbarājādanatvacaḥ | hitā
  gomūtrapiṣṭāś ca sekaḥ kṣārodakena vā || </l>

  <l xml:id="SS.4.1.122"><label>ci.1.122</label> pracchādya māṃsapeśyā vā kṛmītapaharedvraṇāt |
  viṃśatiṃ kṛmijātīs tu vaksyāmyupari bhāgaśaḥ || </l>

  <l xml:id="SS.4.1.123"><label>ci.1.123</label> dīrghakālāturāṇāṃ tu kṛśānāṃ vraṇaśoṣiṇām |
  bṛṃhaṇīyo vidhiḥ sarvaḥ <ref rend="superscript footnote
  marker">*</ref>kāyāgniṃ parirakṣatā || </l>

  <l xml:id="SS.4.1.124"><label>ci.1.124</label> viṣajuṣṭasya vijñānāṃ viṣaniścayam eva ca |
  cikitsitaṃ ca vakṣyāmi kalpeṣu pratibhāgaśaḥ || </l>

  <l xml:id="SS.4.1.125"><label>ci.1.125</label> kaṇḍūmantaḥ saśophāś ca ye ca jatrūpari vraṇāḥ |
  śirovirecanaṃ teṣu vidadhyātkuśalo bhiṣak || </l>

  <l xml:id="SS.4.1.126"><label>ci.1.126</label> rujāvanto 'nilāviṣṭā rūkṣā ye cordhvajatrujāḥ |
  vraṇeṣu teṣu kartavyaṃ nasyaṃ vaidyena jānatā || </l>

  <l xml:id="SS.4.1.127"><label>ci.1.127</label> doṣapracyāvanārthāya rujādāhakṣayāya ca |
  jihvādantasamutthasya haraṇārthaṃ malasya ca || </l>

  <l xml:id="SS.4.1.128"><label>ci.1.128</label> śodhano ropaṇaś caiva vraṇasya mukhajasya vai |
  uṣṇo vā yadi vā śītaḥ kavalagraha iṣyate || </l>

  <l xml:id="SS.4.1.129"><label>ci.1.129</label> ūrdhvajatrugatān rogān vraṇāṃś ca kaphavātajān |
  śophasrāvarujāyuktān dhūmapānair upācaret || </l>

  <l xml:id="SS.4.1.130"><label>ci.1.130</label> kṣatoṣmaṇo nigrahārthaṃ sandhānārthaṃ tathaiva
  ca | sadyovraṇeṣvāyateṣu kṣaudrasarpir vidhīyate || </l>

  <l xml:id="SS.4.1.131"><label>ci.1.131</label> avagāḍhāstvaṇumukhā ye vraṇāḥ śalyapīḍitāḥ |
  nivṛttahastoddharaṇā yantraṃ teṣu vidhīyate || </l>

  <l xml:id="SS.4.1.132"><label>ci.1.132</label> laghumātro laghuś caiva snigdha uṣṇo 'gnidīpanaḥ
  | sarvavraṇibhyo deyas tu sadā++āhāro vijānatā || </l>

  <l xml:id="SS.4.1.133"><label>ci.1.133</label> niśācarebhyo rakṣyas tu nityam eva kṣatāturaḥ |
  rakṣāvidhānair uddiṣṭair yamaiḥ saniyamais tatahā || </l>

  <l xml:id="SS.4.1.134"><label>ci.1.134</label> ṣaṇmūlo 'ṣṭaparigrāhī pañcalakṣaṇalakṣitaḥ |
  ṣaṣṭyā cidhānair nirdiṣṭaiś caturbhiḥ sādhyate vraṇaḥ || </l>

  <l xml:id="SS.4.1.135"><label>ci.1.135</label> yo 'lpauṣadhakṛto yogo bahugranthabhayānmayā |
  dravyāṇāṃ tatsamānānāṃ tatrāvāpo na duṣyati || </l>

  <l xml:id="SS.4.1.136"><label>ci.1.136</label> prasaṅgābhihito yo vā bahudurlabhabheṣajaḥ |
  yathopapatti tatrāpi kāryam eva cikitsitam || </l>

  <l xml:id="SS.4.1.137"><label>ci.1.137</label> goṇoktam api yaddravyaṃ bhavedvyādhāvayaugikam |
  taduddharedyaugikaṃ tu prakṣipedapyakīrtitam || </l>

  <l xml:id="SS.4.1.138"><label>ci.1.138</label> upadravās tu vividhā vraṇasya vraṇitasya ca |
  tatra gandhādayaḥ pañca vraṇasyopadravāḥ smṛtāḥ || </l>

  <l xml:id="SS.4.1.139"><label>ci.1.139</label> jvarātisārau mūrcchā ca hikkā cchardirarocakaḥ |
  śvāsakāsāvipākāś ca tṛṣṇā ca vraṇitasya tu || </l>

  <l xml:id="SS.4.1.140"><label>ci.1.140</label> vraṇakriyāsvevamāsu vyāsenoktāsv apikriyām |
  bhūyo 'pyupari vakṣyāmi sadyovraṇacikitsite ||</l>

  <p ana="trailer">iti suśrutasaṃhitāyāṃ cikitsāsthāne dvivraṇīyacikitsitaṃ nāma prathamo
  'dhyāyaḥ ||1 ||</p>
 </div>



 <div n="2" type="adhyāya">

  <head>dvitīyo 'dhyāyaḥ |</head>

  <l xml:id="SS.4.2.1"><label>ci.2.1</label> athātaḥ sadyovraṇacikitsitaṃ vyākhyāsyāmaḥ || </l>

  <l xml:id="SS.4.2.2"><label>ci.2.2</label> yathovāca bhagavān dhanvantariḥ || </l>

  <l xml:id="SS.4.2.3"><label>ci.2.3</label> dhanvantarir dharmabhṛtāṃ variṣṭho vāgviśāradaḥ |
  <ref rend="superscript footnote marker">*</ref>viśvāmitrasutaṃ śiṣyamṛṣiṃ suśrutam anvaśāt || </l>

  <l xml:id="SS.4.2.4"><label>ci.2.4</label> nānādhārāmukhaiḥ śastrair nānāsthānanipātitaiḥ |
  nānārūpā vraṇā ye syus teṣāṃ vakṣyāmi lakṣaṇam || </l>

  <l xml:id="SS.4.2.5"><label>ci.2.5</label> āyatāś caturasrāś ca tryasrā maṇḍalinas tathā |
  ardhacandrapratīkāśā viśālāḥ kuṭilās tathā || </l>

  <l xml:id="SS.4.2.6"><label>ci.2.6</label>
  <ref rend="superscript footnote marker">*</ref>śarāvanimnamadhyāś ca yavamadhyās tathā 'pare |
  evaṃprakārākṛtayo bhavanty āgantavo vraṇāḥ || </l>

  <l xml:id="SS.4.2.7"><label>ci.2.7</label> doṣajā vā svayaṃ bhinnā na tu vaidyanimittajāḥ |
  bhiṣagvraṇākṛtijño hi na moham adhigacchati || </l>

  <l xml:id="SS.4.2.8"><label>ci.2.8</label> bhṛśaṃ durdarśarūpeṣu vraṇeṣu vikṛteṣv api | <ref
  rend="superscript footnote marker">*</ref>anantākṛtir āgantuḥ sa bhiṣagbhiḥ purātanaiḥ || </l>

  <l xml:id="SS.4.2.9"><label>ci.2.9</label> samāsato lakṣaṇataḥ ṣaḍvidhaḥ parikīrtitaḥ | chinnaṃ
  bhinnaṃ tathā viddhaṃ kṣataṃ piccitam eva ca || </l>

  <l xml:id="SS.4.2.10"><label>ci.2.10</label> ghṛṣṭam āhus tathā ṣaṣṭhaṃ teṣāṃ vakṣyāmi lakṣaṇam
  | tiraścīna ṛjurvā 'pi yo vraṇaś cāyato bhavet || </l>

  <l xml:id="SS.4.2.11"><label>ci.2.11</label> gātrasya pātanaṃ cāpi chinnam ity upadiśyate |
  kuntaśaktyṛṣṭikhaṅgāgraviṣāṇādibhir āśayaḥ || </l>

  <l xml:id="SS.4.2.12"><label>ci.2.12</label>
  <ref rend="superscript footnote marker">*</ref>hataḥ kiñcit sravet tad dhi bhinnalakṣaṇam
  ucyate | sthānāny āmāgnipakvānāṃ mūtrasya rudhirasya ca || </l>

  <l xml:id="SS.4.2.13"><label>ci.2.13</label> hṛduṇḍukaḥ phupphusaś ca koṣṭha ity abhidhīyate |
  tasmin bhinne raktapūrṇe jvaro dāhaś ca jāyate || </l>

  <l xml:id="SS.4.2.14"><label>ci.2.14</label> mūtramārgagudāsyebhyo raktaṃ ghrāṇāc ca gacchati |
  mūrcchāśvāsatṛḍādhmānamabhaktacchanda eva ca || </l>

  <l xml:id="SS.4.2.15"><label>ci.2.15</label> viṇmūtravātasaṅgaś ca svedāsrāvo 'kṣiraktatā |
  lohagandhitvam āsyasya gātradaurgandhyam eva ca || </l>

  <l xml:id="SS.4.2.16"><label>ci.2.16</label> hṛcchūlaṃ pārśvayoś cāpi viśeṣaṃ cātra me śṛṇu |
  āmāśayasthe rudhire rudhiraṃ <ref rend="superscript footnote
  marker">*</ref>chardayet punaḥ || </l>

  <l xml:id="SS.4.2.17"><label>ci.2.17</label> ādhmānam atimātraṃ ca śūlaṃ ca bhṛśadāruṇam |
  pakvāśayagate cāpi rujo gauravam eva ca || </l>

  <l xml:id="SS.4.2.18"><label>ci.2.18</label> śītatā cāpyadho nāmeḥ khebhyo raktasya cāgamaḥ |
  abhinne 'pyāśaye 'ntrāṇāṃ khaiḥ sūkṣmair antrapūraṇam || </l>

  <l xml:id="SS.4.2.19"><label>ci.2.19</label> pihitāsye ghaṭe yadval lakṣyate tasya gauravam |
  sūkṣmāsyaśalyābhihataṃ yadaṅgaṃ tvāśayād vinā || </l>

  <l xml:id="SS.4.2.20"><label>ci.2.20</label> uttuṇḍitaṃ nirgataṃ vā tadviddham iti nirdiśet |
  nāticchinnaṃ nātibhinnam ubhayor lakṣaṇānvitam || </l>

  <l xml:id="SS.4.2.21"><label>ci.2.21</label> viṣamaṃ vraṇamaṅge yat tat kṣataṃ tvabhinirdiśet |
  prahārapīḍanābhyāṃ tu yadaṅgaṃ pṛthutāṃ gatam || </l>

  <l xml:id="SS.4.2.22"><label>ci.2.22</label> sāsthi tat piccitaṃ vidyān majjaraktapariplutam |
  vigatatvagyadaṅgaṃ hi saṃgharṣādanyathā 'pi vā || </l>

  <l xml:id="SS.4.2.23"><label>ci.2.23</label> uṣāsrāvānvitaṃ tat tu ghṛṣṭam ity upadiśyate |
  chinne bhinne tathā viddhe kṣate vā 'sṛgatisravet || </l>

  <l xml:id="SS.4.2.24"><label>ci.2.24</label> raktakṣayād rujas tatra karoti pavano bhṛśam |
  snehapānaṃ hitaṃ tatra tatseko vihitas tathā || </l>

  <l xml:id="SS.4.2.25"><label>ci.2.25</label> veśavāraiḥ sakṛśaraiḥ susnigdhaiścopanāhanam |
  dhānyasvedāṃś ca kurvīta snigdhānyālepanāni ca || </l>

  <l xml:id="SS.4.2.26"><label>ci.2.26</label> vātaghnauṣadhasiddhaiś ca snehair bastir vidhīyate
  | piccite ca vighṛṣṭe ca nātisravapi śoṇitam || </l>

  <l xml:id="SS.4.2.27"><label>ci.2.27</label> agacchati bhṛśaṃ tasmin dāhaḥ pākaś ca jāyate |
  tatroṣmaṇo nigrahārthaṃ tathā dāhaprapākayoḥ || </l>

  <l xml:id="SS.4.2.28"><label>ci.2.28</label> śītamālepanaṃ kāryaṃ pariṣekaś ca śītalaḥ |
  ṣaṭsveteṣu yathokteṣu chinnādiṣu samāsataḥ || </l>

  <l xml:id="SS.4.2.29"><label>ci.2.29</label> jñeyaṃ samarpitaṃ sarvaṃ sadyovraṇacikitsitam |
  ata ūrdhvaṃ pravakṣyāmi chinnānāṃ tu cikitsitam || </l>

  <l xml:id="SS.4.2.30"><label>ci.2.30</label> ye vraṇā vivṛtāḥ kecicchiraḥpārśvāvalambinaḥ | tān
  sīvyedvidhinoktena badhnīyād gāḍham eva ca || </l>

  <l xml:id="SS.4.2.31"><label>ci.2.31</label> karṇaṃ sthānādapahṛtaṃ sthāpayitvā yathāsthitam |
  sīvyed yathoktaṃ tailena srotaś cābhipratarpayet || </l>

  <l xml:id="SS.4.2.32"><label>ci.2.32</label> kṛkāṭikānte chinne tu gacchatyapi samīraṇe |
  samyaṅniveśya badhnīyāt sīvyec cāpi nirantaram || </l>

  <l xml:id="SS.4.2.33"><label>ci.2.33</label> ājena sapiṣā caivaṃ pariṣekaṃ tu kārayet | uttāno
  'nnaṃ samaśnīyācchayīta ca suyantritaḥ || </l>

  <l xml:id="SS.4.2.34"><label>ci.2.34</label> śākhāsu patitāṃstiryak prahārān vivṛtān bhṛśam |
  sīvyet samyaṅniveśyāśu sandhyasthīnyanupūrvaśaḥ || </l>

  <l xml:id="SS.4.2.35"><label>ci.2.35</label> baddhvā vellitakenāśu tatastailena secayet |
  carmaṇā gophaṇābandhaḥ kāryo yo vā hito bhavet || </l>

  <l xml:id="SS.4.2.36"><label>ci.2.36</label> pṛṣṭhe vraṇo yasya bhaveduttānaṃ śāyayet tu tam |
  ato 'nyathā corasije śāyayet puruṣaṃ vraṇe || </l>

  <l xml:id="SS.4.2.37"><label>ci.2.37</label> chinnāṃ niḥśeṣataḥ śākhāṃ dagdhvā tailena
  buddhimān | badhnīyāt kośabandhena prāptaṃ kāryaṃ ca ropaṇam || </l>

  <l xml:id="SS.4.2.38"><label>ci.2.38</label> candanaṃ padmakaṃ rodhramutpalāni priyaṅgavaḥ |
  haridrā madhukaṃ caiva payaḥ syād atra cāṣṭamam || </l>

  <l xml:id="SS.4.2.39"><label>ci.2.39</label> tailamebhir vipakvaṃ tu pradhānaṃ vraṇaropaṇam |
  candanaṃ karkaṭākhyā ca sahe māṃsyāhvayā 'mṛtā || </l>

  <l xml:id="SS.4.2.40"><label>ci.2.40</label> hareṇavo mṛṇālaṃ ca triphalā padmakotpale |
  trayodaśāṅgaṃ trivṛtametadvā payasā 'nvitam || </l>

  <l xml:id="SS.4.2.41"><label>ci.2.41</label> tailaṃ vipakvaṃ sekārthe hitaṃ tu vraṇaropaṇe |
  ata ūrdhvaṃ pravakṣyāmi bhinnānāṃ tu cikitsitam || </l>

  <l xml:id="SS.4.2.42"><label>ci.2.42</label> bhinnaṃ netram akarmaṇyam abhinnaṃ lambate tu yat
  | tan niveśya yathāsthānam avyāviddhasiraṃ śanaiḥ || </l>

  <l xml:id="SS.4.2.43"><label>ci.2.43</label> pīḍayet pāṇinā samyak padmapattrāntareṇa tu | tato
  'sya tarpaṇaṃ kāryaṃ nasyaṃ cānena sarpiṣā || </l>

  <l xml:id="SS.4.2.44"><label>ci.2.44</label> ājaṃ ghṛtaṃ kṣīrapātraṃ madhukaṃ cotpalāni ca |
  jīvakarṣabhakau caiva piṣṭvā sarpir vipācayet || </l>

  <l xml:id="SS.4.2.45"><label>ci.2.45</label> sarvanetrābhighāte tu sarpiretat praśasyate |
  udarānmedaso vartirnirgatā yasya dehinaḥ || </l>

  <l xml:id="SS.4.2.46"><label>ci.2.46</label> kaṣāyabhasmamṛtkīrṇāṃ baddhvā sūtreṇa sūtravit |
  agnitaptena śastreṇa chindyānmadhusamāyutam || </l>

  <l xml:id="SS.4.2.47"><label>ci.2.47</label> baddhvā vraṇaṃ sujīrṇe 'nne sarpiṣaḥ pānamiṣyate |
  snehapānādṛte cāpi payaḥpānaṃ vidhīyate || </l>

  <l xml:id="SS.4.2.48"><label>ci.2.48</label> śarkarāmadhuyaṣṭibhyāṃ lākṣayā vā śvadaṃṣṭrayā |
  citrāsamanvitaṃ caiva rujādāhavināśanam || </l>

  <l xml:id="SS.4.2.49"><label>ci.2.49</label> āṭopo maraṇaṃ vā syācchūlo vā 'cchidyamānayā |
  medogranthau tu yattailaṃ vakṣyate tac ca yojayet || </l>

  <l xml:id="SS.4.2.50"><label>ci.2.50</label> tvaco 'tītya sirādīni bhittvā vā parihṛtya vā |
  koṣṭhe pratiṣṭhitaṃ śalyaṃ kuryād uktānupadravān || </l>

  <l xml:id="SS.4.2.51"><label>ci.2.51</label> tatrāntarlohitaṃ pāṇḍuṃ śītapādakarānanam |
  śītocchvāsaṃ raktanetramānaddhaṃ ca vivarjayet || </l>

  <l xml:id="SS.4.2.52"><label>ci.2.52</label> āmāśayasthe rudhire vamanaṃ pathyamucyate |
  pakvāśayasthe deyaṃ ca virecanamasaṃśayam || </l>

  <l xml:id="SS.4.2.53"><label>ci.2.53</label> āsthāpanaṃ ca niḥshehaṃ kāryamuṣṇair viśodhanaiḥ |
  yavakolakulatthānāṃ niḥsnehena rasena ca || </l>

  <l xml:id="SS.4.2.54"><label>ci.2.54</label> bhuñjītānnaṃ yavāgūṃ vā pibet saindhavasaṃyutām |
  atiniḥsrutarakto vā bhinnakoṣṭhaḥ pibedasṛk || </l>

  <l xml:id="SS.4.2.55"><label>ci.2.55</label> svamārgapratipannās tu yasya viṇmūtramārutāḥ |
  vyupadravaḥ sa bhinne 'pi koṣṭhe jīvati mānavaḥ || </l>

  <l xml:id="SS.4.2.56"><label>ci.2.56</label> abhinnamantraṃ niṣkrāntaṃ praveśyaṃ nānyathā
  bhavet | pipīlikāśirograstaṃ tadapyeke vadanti tu || </l>

  <l xml:id="SS.4.2.57"><label>ci.2.57</label> prakṣālya payasā digdhaṃ tṛṇśoṇitapāṃśubhiḥ |
  praveśayet kṛttanakho ghṛtenāktaṃ śanaiḥ śanaiḥ || </l>

  <l xml:id="SS.4.2.58"><label>ci.2.58</label> praveśayet kṣīrasiktaṃ śuṣkamatraṃ ghṛtāplutam |
  aṅgulyā 'bhimṛśet kaṇṭhaṃ jalenodvejayed api || </l>

  <l xml:id="SS.4.2.59"><label>ci.2.59</label> hastapādeṣu<ref rend="superscript
  footnote marker">*</ref> saṃgṛhya samutthāpya<ref rend="superscript
  footnote marker">*</ref> mahābalāḥ | bhavatyantaḥpraveśas tu yathā nirdhunuyus tathā || </l>

  <l xml:id="SS.4.2.60"><label>ci.2.60</label> tathā 'ntrāṇi viśantyantaḥ svāṃ kalāṃ pīḍayanti ca
  | vraṇālpatvād bahutvād vā duṣpraveśaṃ bhavet tu yat || </l>

  <l xml:id="SS.4.2.61"><label>ci.2.61</label> tadāpāṭhya pramāṇena bhiṣagantraṃ parveśayet |
  yathāsthānaṃ niveṣṭe ca vraṇaṃ sīvyedatandriyaḥ || </l>

  <l xml:id="SS.4.2.62"><label>ci.2.62</label> sthānādapetamādatte prāṇān gupitam eva vā |
  veṣṭayitvā tu paṭṭena ghṛtasekaṃ pradāpayet || </l>

  <l xml:id="SS.4.2.63"><label>ci.2.63</label> ghṛtaṃ pibet sukhoṣṇaṃ ca citrātailasamanvitam |
  mṛdukriyārthaṃ śakṛto vāyoś cādhaḥpravṛttaye || </l>

  <l xml:id="SS.4.2.64"><label>ci.2.64</label> tatastailamidaṃ kuryād ropaṇārthaṃ cikitsakaḥ |
  tvaco 'śvakarṇadhavayor mocakīmeṣaśṛṅgayoḥ || </l>

  <l xml:id="SS.4.2.65"><label>ci.2.65</label> śallakyarjunayoś cāpi vidāryāḥ kṣīriṇāṃ tathā |
  balāmūlāni cāhṛtya tailametair vipācayet || </l>

  <l xml:id="SS.4.2.66"><label>ci.2.66</label> vraṇaṃ saṃropayettena varṣamātraṃ yateta ca |
  pādau nirastamuṣkasya jalena prokṣya cākṣiṇī || </l>

  <l xml:id="SS.4.2.67"><label>ci.2.67</label> praveśya tunnasevanyā muṣkau sīvyettataḥ param |
  kāryo gophaṇikābandhaḥ kaṭhyāmāveśya<ref rend="superscript footnote marker">*</ref> yantrakam
  || </l>

  <l xml:id="SS.4.2.68"><label>ci.2.68</label> na kuryāt snehasekaṃ ca tena klidyati hi vraṇaḥ |
  kālānusāryāgurvelājātīcandanapadmakaiḥ || </l>

  <l xml:id="SS.4.2.69"><label>ci.2.69</label> śilādārvyamṛtātutthais tailaṃ kurvīta ropaṇam |
  śiraso 'pahṛte śalye bālavartiṃ niveśayet || </l>

  <l xml:id="SS.4.2.70"><label>ci.2.70</label> bālavartyāmadattāyāṃ mastuluṅgaṃ vraṇāt sravet |
  hanyādenaṃ tato vāyustasmād evamupācaret || </l>

  <l xml:id="SS.4.2.71"><label>ci.2.71</label> vraṇe rohati caikaikaṃ śanair bālamapakṣipet |
  gātrādapahṛte 'nyasmāt snehavartiṃ praveśayet || </l>

  <l xml:id="SS.4.2.72"><label>ci.2.72</label> kṛte niḥśoṇite cāpi vidhiḥ sadyaḥkṣate hitaḥ |
  dūrābagāḍhāḥ sūkṣmāḥ syur ye vraṇāstān viśoṇitān || </l>

  <l xml:id="SS.4.2.73"><label>ci.2.73</label> kṛtvā sūkṣmeṇa netreṇa cakratailena tarpayet |
  samaṅgāṃ rajanīṃ padmāṃ trivargaṃ tuttham eva ca || </l>

  <l xml:id="SS.4.2.74"><label>ci.2.74</label> viḍaṅgaṃ kaṭukāṃ pathyāṃ guḍūcīṃ sakarañjikām |
  saṃhṛtya vipacet kāle tailaṃ ropaṇam uttamam || </l>

  <l xml:id="SS.4.2.75"><label>ci.2.75</label> tālīśaṃ padmakaṃ māṃsī hareṇvagurucandanam |
  haridre padmabījāni sośīraṃ madhukaṃ ca taiḥ || </l>

  <l xml:id="SS.4.2.76"><label>ci.2.76</label> pakvaṃ sadyovraṇeṣūktaṃ tailaṃ ropaṇam uttamam |
  kṣate kṣatavidhiḥ kāryaḥ piccite bhagnavadvidhiḥ || </l>

  <l xml:id="SS.4.2.77"><label>ci.2.77</label> ghṛṣṭe rujo nigṛhyāśu cūrṇair upacaredvraṇam |
  viśliṣṭadehaṃ patitaṃ mathitaṃ hatam eva ca || </l>

  <l xml:id="SS.4.2.78"><label>ci.2.78</label> vāsayet tailapūrṇāyāṃ droṇyāṃ māṃsarasāśanam |
  ayam eva vidhiḥ kāryaḥ kṣīṇe marmahate tathā || </l>

  <l xml:id="SS.4.2.79"><label>ci.2.79</label> ropaṇe saparīṣeke pāne ca vraṇināṃ sadā | tailaṃ
  ghṛtaṃ vā saṃyojyaṃ śarīrartūnavekṣya hi || </l>

  <l xml:id="SS.4.2.80"><label>ci.2.80</label> ghṛtāni yāni vakṣyāmi yatnataḥ pittavidradhau |
  sadyovraṇeṣu deyāni tāni vaidyena jānatā || </l>

  <l xml:id="SS.4.2.81"><label>ci.2.81</label> sadyaḥkṣatavraṇaṃ vaidyaḥ saśūlaṃ pariṣecayet |
  sarpiṣā nātiśītena balātailena vā punaḥ || </l>

  <l xml:id="SS.4.2.82"><label>ci.2.82</label> samaṅgāṃ rajanīṃ padmāṃ pathyāṃ tutthaṃ suvarcalām
  | padmakaṃ rodhramadhukaṃ viḍaṅgāni hareṇukām || </l>

  <l xml:id="SS.4.2.83"><label>ci.2.83</label> tālīśapatraṃ naladaṃ candanaṃ padmakeśaram |
  mañjiṣṭhośīralākṣāś ca kṣīriṇāṃ cāpi pallavān || </l>

  <l xml:id="SS.4.2.84"><label>ci.2.84</label> priyālabījaṃ tindukyāstaruṇāni phalāni ca |
  yathālābhaṃ samāhṛtya tailamebhir vipācayet || </l>

  <l xml:id="SS.4.2.85"><label>ci.2.85</label> sadyovraṇānāṃ sarveṣāmaduṣṭānāṃ tu ropaṇam |
  kaṣāyamadhurāḥ śītāḥ kriyāḥ snigdhāś ca yojayet || </l>

  <l xml:id="SS.4.2.86"><label>ci.2.86</label> sadyovraṇānāṃ saptāhaṃ paś cāt pūrvoktamācaret |
  duṣṭavraṇeṣu kartavyamūrdhvaṃ cādhaś ca śodhanam || </l>

  <l xml:id="SS.4.2.87"><label>ci.2.87</label> viśoṣaṇaṃ tathā++āhāraḥ śoṇitasya ca mokṣaṇam |
  kaṣāyaṃ rājavṛkṣādau surasādau ca dhāvanam || </l>

  <l xml:id="SS.4.2.88"><label>ci.2.88</label> tayor eva kaṣāyeṇa tailaṃ śodhanamiṣyate | <ref
  rend="superscript footnote marker">*</ref>kṣārakalpena vā tailaṃ kṣāradravyeṣu sādhitam || </l>

  <l xml:id="SS.4.2.89"><label>ci.2.89</label> dravantī cirabilvaś ca dantī citrakam eva ca |
  pṛthvīkā nimbapatrāṇi kāsīsaṃ tuttham eva ca || </l>

  <l xml:id="SS.4.2.90"><label>ci.2.90</label> trivṛttejovatī nīlī haridre saindhavaṃ tilāḥ |
  bhūmikadambaḥ suvahā śukākhyā lāṅgalāhvayā || </l>

  <l xml:id="SS.4.2.91"><label>ci.2.91</label> naipālī jālinī caiva madayantī mṛgādanī |
  sudhāmūrvārkakīṭāriharitālakarañjikāḥ || </l>

  <l xml:id="SS.4.2.92"><label>ci.2.92</label> yathopapatti kartavyaṃ tailam etais tu śodhanam |
  ghṛtaṃ vā yadi vā prāptaṃ kalkāḥ saṃśodhanās tathā || </l>

  <l xml:id="SS.4.2.93"><label>ci.2.93</label> saindhavatrivṛderaṇḍapatrakalkas tu vātike |
  trivṛddharidrāmadhukakalkaḥ paitte tilair yutaḥ || </l>

  <l xml:id="SS.4.2.94"><label>ci.2.94</label> kaphaje tilatejohvādantīsvarjikacitrakāḥ |
  duṣṭavraṇavidhiḥ kāryo <ref rend="superscript footnote marker">*</ref>mehakuṣṭhavraṇeṣv api || </l>

  <l xml:id="SS.4.2.95"><label>ci.2.95</label> ṣaḍvidhaḥ prāk pradiṣṭo yaḥ sadyovraṇaviniścayaḥ |
  nātaḥ śakyaṃ paraṃ vaktum api niścitavādibhiḥ || </l>

  <l xml:id="SS.4.2.96"><label>ci.2.96</label> upasargair nipātaiś ca tat tu paṇḍitamāninaḥ |
  kecit saṃyojya bhāṣante bahudhā mānagarvitāḥ || </l>

  <l xml:id="SS.4.2.97"><label>ci.2.97</label> bahu tadbhāṣitaṃ teṣāṃ ṣaṭsveṣvevāvatiṣṭhate |
  viśeṣā iva sāmānye ṣaṭtvaṃ tu paramaṃ matam ||</l>

  <p ana="trailer">iti suśrutasaṃhitāyāṃ cikitsāsthāne sadyocraṇacikitsitaṃ nāma dvitīyo 'dhyāyaḥ
  ||2 ||</p>
 </div>

 <!--
 <div n="3" type="adhyāya">
  <head>tṛtīyo 'dhyāyaḥ |</head>
  <l xml:id="SS.4.3.1"><label>ci.3.1</label> athāto bhagnānāṃ cikitsitaṃ
  vyākhyāsyāmaḥ || </l>

  <l xml:id="SS.4.3.2"><label>ci.3.2</label> yathovāca bhagavān dhanvantariḥ || </l>

  <l xml:id="SS.4.3.3"><label>ci.3.3</label> alpāśino 'nātmavato jantorvātātmakasya
  ca | upadravair vā juṣṭasya bhagnaṃ kṛcchreṇa sidhyati || </l>

  <l xml:id="SS.4.3.4"><label>ci.3.4</label> lavaṇaṃ kaṭukaṃ kṣāram amlaṃ
  maithunam ātapam | vyāyāmaṃ ca na seveta bhagno rūkṣānnam eva ca || </l>

  <l xml:id="SS.4.3.5"><label>ci.3.5</label> śālir māṃsarasaḥ kṣīraṃ sarpir yūṣaḥ
  satīnajaḥ | bṛṃhaṇaṃ cānnapānaṃ syād deyaṃ bhagnāya jānatā || </l>

  <l xml:id="SS.4.3.6"><label>ci.3.6</label>
  madhūkodumbarāśvatthapalāśakakubhatvacaḥ | vaṃśasarjavaṭānāṃ ca kuśārtham
  upasaṃharet || </l>

  <l xml:id="SS.4.3.7"><label>ci.3.7</label> ālepanārthaṃ mañjiṣṭhāṃ madhukaṃ
  raktacandanam | śatadhautaghṛtonmiśraṃ śālipiṣṭaṃ ca saṃharet || </l>

  <l xml:id="SS.4.3.8"><label>ci.3.8</label> saptāhād atha saptāhāt saumyeṣv ṛtuṣu
  bandhanam | sādhāraṇeṣu kartavyaṃ pañcame pañcame 'hani || </l>

  <l xml:id="SS.4.3.9"><label>ci.3.9</label> āgneyeṣu tryahātu kuryād 
  bhagnadoṣavaśena vā | tatrātiśithilaṃ baddhe sandhisthair yaṃ na jāyate || </l>

  <l xml:id="SS.4.3.10"><label>ci.3.10</label> gāḍhenāpi tvagādīnāṃ śopho ruk pāka
  eva ca | tasmāt sādhāraṇaṃ bandhaṃ bhagne śaṃsanti tadvidaḥ || </l>

  <l xml:id="SS.4.3.11"><label>ci.3.11</label> nyagrodhādikaṣāyaṃ tu suśītaṃ
  pariṣecane | pañcamūlīvipakvaṃ tu kṣīraṃ kuryāt savedane || </l>

  <l xml:id="SS.4.3.12"><label>ci.3.12</label> sukhoṣṇamavacāryaṃ vā cakratailaṃ
  vijānatā | vibhajya kālaṃ doṣaṃ ca doṣaghnauṣadhasaṃyutam || </l>

  <l xml:id="SS.4.3.13"><label>ci.3.13</label> pariṣekaṃ pradehaṃ ca
  vidadhyācchītam eva ca | gṛṣṭikṣīraṃ sasarpiṣkaṃ madhurauṣadhasādhitam || </l>

  <l xml:id="SS.4.3.14"><label>ci.3.14</label> śītalaṃ lākṣayā yuktaṃ
  prātarbhagnaḥ pibennaraḥ | savraṇasya tu bhagnasya vraṇaṃ
  sarpirmadhūttaraiḥ || </l>

  <l xml:id="SS.4.3.15"><label>ci.3.15</label> pratisārya kaṣāyais tu śeṣaṃ
  bhagnavadācaret | prathame vayasi tvevaṃ bhagnaṃ sukaram ādiśet || </l>

  <l xml:id="SS.4.3.16"><label>ci.3.16</label> alpadoṣasya jantos tu kāle ca
  śiśirātmake | prathame vayasi tvevaṃ māsāt sandhiḥ sthiro bhavet || </l>

  <l xml:id="SS.4.3.17"><label>ci.3.17</label> madhyame dviguṇāt kālāduttare
  triguṇāt smṛtaḥ | avanāmitamunnahyedunnataṃ cavapīḍayet || </l>

  <l xml:id="SS.4.3.18"><label>ci.3.18</label> āñchedatikṣiptamadho gataṃ copari
  vartayet | āñchanaiḥ pīḍanaiś caiva saṅgepair bandhanais tathā || </l>

  <l xml:id="SS.4.3.19"><label>ci.3.19</label> sandhīñcharīre sarvāṃstu
  calānapyacalānapi | etais tu sthāpanopāyaiḥ sthāpayenmatimān bhiṣak || </l>

  <l xml:id="SS.4.3.20"><label>ci.3.20</label> utpiṣṭamatha viśliṣṭaṃ sandhiṃ
  vaidyo na ghaṭṭayet | tasya śītān parīṣekān pradehāṃś cāvacārayet || </l>

  <l xml:id="SS.4.3.21"><label>ci.3.21</label> abhighāte hṛte sandhiḥ svāṃ yāti
  prakṛtiṃ punaḥ | ghṛtadigdhena paṭṭena veṣṭayitvā yathāvidhi || </l>

  <l xml:id="SS.4.3.22"><label>ci.3.22</label> paṭṭopari kuśān dattvā
  yathāvadvandhamācaret | pratyaṅgabhagnasya vidhirata ūrdhvaṃ pravakṣyate || </l>

  <l xml:id="SS.4.3.23"><label>ci.3.23</label> nakhasandhiṃ samutpiṣṭaṃ
  raktānugatamārayā | avamathya srute rakte śālipiṣṭena lepayet || </l>

  <l xml:id="SS.4.3.24"><label>ci.3.24</label> bhagnāṃ vā sandhimuktāṃ vā
  sthāpayitvā 'ṅgulīṃ samām | aṇunā++āveṣṭya paṭṭena ghṛtasekaṃ pradāpayet || </l>

  <l xml:id="SS.4.3.25"><label>ci.3.25</label> abhyajya sapiṣā pādaṃ talabhagnaṃ
  kuśottaram | vastrapaṭṭena badhnīyānna ca vyāyāmamācaret || </l>

  <l xml:id="SS.4.3.26"><label>ci.3.26</label> abhyajyāyāmayejjaṅghāmūruṃ ca
  susamāhitaḥ | dattvā vṛkṣatvacaḥ śītā vastrapaṭṭena veṣṭayet || </l>

  <l xml:id="SS.4.3.27"><label>ci.3.27</label> matimāṃś cakrayogena
  hyāñchedūrvasthi nirgatam | sphuṭitaṃ piccitaṃ cāpi badhnīyāt
  pūrvavadbhiṣak || </l>

  <l xml:id="SS.4.3.28"><label>ci.3.28</label> āñchedūrdhvamadho vā 'pi kaṭibhagnaṃ
  tu mānavam | tataḥ sthānasthite saṃdhau bastibhiḥ samupācaret || </l>

  <l xml:id="SS.4.3.29"><label>ci.3.29</label> parśukāsvatha bhagnāsu
  ghṛtābhyaktasya tiṣṭhataḥ | dakṣiṇāsvathavā vāmāsvanumṛjya nibandhanīḥ || </l>

  <l xml:id="SS.4.3.30"><label>ci.3.30</label> tataḥ kavalikāṃ dattvā veṣṭayet
  susamāhitaḥ | tailapūrṇe kaṭāhe vā droṇyāṃ vā śāyayennaram || </l>

  <l xml:id="SS.4.3.31"><label>ci.3.31</label> musalenotkṣipet kakṣāmaṃsasandhau
  visaṃhate | sthānasthitaṃ ca badhnīyāt svastikena vicakṣaṇaḥ || </l>

  <l xml:id="SS.4.3.32"><label>ci.3.32</label> kaurparaṃ tu tathā
  sandhimaṅguṣṭhenānumārjayet | anumṛjya tataḥ sandhiṃ pīḍayet kūrparāccyutam || </l>

  <l xml:id="SS.4.3.33"><label>ci.3.33</label> prasāryākuñcayeccainaṃ snehasekaṃ
  ca dāpayet | evaṃ jānuni gulphe ca maṇibandhe ca kārayet || </l>

  <l xml:id="SS.4.3.34"><label>ci.3.34</label> ubhe tale same kṛtvā talabhagnasya
  dehinaḥ | badhnīyādāmatailena pariṣekaṃ ca kārayet || </l>

  <l xml:id="SS.4.3.35"><label>ci.3.35</label>
  <ref rend="superscript footnote marker">*</ref>mṛtpiṇḍaṃ dhārayet pūrvaṃ
  lavaṇaṃ ca tataḥ param | haste jātabale cāpi kuryāt pāṣāṇadhāraṇam || </l>

  <l xml:id="SS.4.3.36"><label>ci.3.36</label> sannamunnamayet svinnamakṣakaṃ
  musalena tu | tathonnataṃ pīḍayec ca badhnīyād gāḍham eva ca || </l>

  <l xml:id="SS.4.3.37"><label>ci.3.37</label> ūruvac cāpi kartavyaṃ
  bāhubhagnacikitsitam | grīvāyāṃ tu vivṛttāyāṃ praviṣṭāyāmadho 'pi vā || </l>

  <l xml:id="SS.4.3.38"><label>ci.3.38</label> avaṭāvatha hanvoś ca
  pragṛhyonnamayennaram | tataḥ kuśāṃ samaṃ dattvā vastrapaṭṭena veṣṭayet || </l>

  <l xml:id="SS.4.3.39"><label>ci.3.39</label> uttānaṃ śāyayeccainaṃ
  saptarātramatandriyaḥ | hanvasthinī samānīya hanusandhau visaṃhate || </l>

  <l xml:id="SS.4.3.40"><label>ci.3.40</label> svedayitvā sthiten samyak pañcāṅgīṃ
  vitaredbhiṣak | vātaghnamadhuraiḥ sarpiḥ siddhaṃ nasye ca pūjitam || </l>

  <l xml:id="SS.4.3.41"><label>ci.3.41</label> abhagnāṃś calitān dantān
  saraktānavapīḍayet | taruṇasya manuṣyasya śītairālepayed vahiḥ || </l>

  <l xml:id="SS.4.3.42"><label>ci.3.42</label> siktvā 'mbubhis tataḥ śītaiḥ
  sandhānīyair upācaret | utpalasya ca nālena kṣīrapānaṃ vidhīyate || </l>

  <l xml:id="SS.4.3.43"><label>ci.3.43</label> jīrṇasya tu manuṣyasya
  varjayeccalitān dvijān | nāsāṃ sannāṃ vivṛttāṃ vā ṛjvīṃ kṛtvā śalākayā || </l>

  <l xml:id="SS.4.3.44"><label>ci.3.44</label> pṛthaṅnasikayor nāḍyau dvimukhyau
  saṃpraveśayet | tataḥ paṭṭena saṃveṣṭya ghṛtasekaṃ pradāpayet || </l>

  <l xml:id="SS.4.3.45"><label>ci.3.45</label> bhagnaṃ karṇaṃ tu badhnīyāt samaṃ
  kṛtvā ghṛtaplutam | sadyaḥkṣatavidhānaṃ ca tataḥ pañcāt samācaret || </l>

  <l xml:id="SS.4.3.46"><label>ci.3.46</label> mastuluṅgādvinā<ref
  rend="superscript footnote marker">*</ref> bhinne kapāle madhusarpiṣī |
  dattvā tato nibadhnīyāt saptāhaṃ ca pibed ghṛtam || </l>

  <l xml:id="SS.4.3.47"><label>ci.3.47</label> patanādabhighātādvā śūnamaṅgaṃ
  yadakṣatam | śītān pradehān sekāṃś ca bhiṣak tasyāvacārayet || </l>

  <l xml:id="SS.4.3.48"><label>ci.3.48</label> atha jaṅghorubhagnānāṃ
  kapāṭaśayanaṃ hitam | kīlakā bandhanārthaṃ ca pañca kāryā vijānatā || </l>

  <l xml:id="SS.4.3.49"><label>ci.3.49</label> yathā na calanaṃ tasya bhagnasya
  kriyate tathā | sandherubhayato dvau dvau tale caikaś ca kīlakaḥ || </l>

  <l xml:id="SS.4.3.50"><label>ci.3.50</label> śroṇyāṃ vā pṛṣṭhavaṃśe vā
  vakṣasyakṣakayos tathā | bhagnasandhivimokṣeṣu vidhimenaṃ samācaret || </l>

  <l xml:id="SS.4.3.51"><label>ci.3.51</label> sandhīṃściravimuktāṃs tu snigdhān
  svinnān mṛdūkṛtān | uktair vidhānair buddhyā ca samyak prakṛtimānayet || </l>

  <l xml:id="SS.4.3.52"><label>ci.3.52</label> kāṇḍabhagne prarūḍhe tu
  viṣamolbaṇasaṃhite | āpothya samayed bhagnaṃ tato bhagnavadācaret || </l>

  <l xml:id="SS.4.3.53"><label>ci.3.53</label> kalpayennirgataṃ śuṣkaṃ
  vraṇānte 'sthi samāhitaḥ | sandhyante vā kriyāṃ kuryāt savraṇe
  vraṇabhagnavat || </l>

  <l xml:id="SS.4.3.54"><label>ci.3.54</label> ūrdhvakāye tu bhagnānāṃ mastiṣkyaṃ
  karṇapūraṇam | ghṛtapānaṃ hitaṃ nasyaṃ praśākhāsvanuvāsanam || </l>

  <l xml:id="SS.4.3.55"><label>ci.3.55</label> ata ūrdhvaṃ pravakṣyāmi tailaṃ
  bhagnaprasādhakam | rātrau rātrau tilān kṛṣṇān vāsayed asthire jale || </l>

  <l xml:id="SS.4.3.56"><label>ci.3.56</label> divā divā śoṣayitvā gavāṃ kṣīreṇa
  bhāvayet | tṛtīyaṃ saptarātraṃ tu bhāvayenmadhukāmbunā || </l>

  <l xml:id="SS.4.3.57"><label>ci.3.57</label> tataḥ kṣīraṃ punaḥ pītān
  suśuṣkāṃścūrṇayed bhiṣak | kākolyādiṃ sayaṣṭyāhvaṃ mañjiṣṭhāṃ sārivāṃ tathā || </l>

  <l xml:id="SS.4.3.58"><label>ci.3.58</label> kuṣṭhaṃ sarjarasaṃ māṃsīṃ suradāru
  sacandanam | śatapuṣpāṃ ca saṃcūrṇya tilacūrṇena yojayet || </l>

  <l xml:id="SS.4.3.59"><label>ci.3.59</label> pīḍanārthaṃ ca kartavyaṃ
  sarvagandhaśṛtaṃ payaḥ | caturguṇena payasā tattailaṃ vipacedbhiṣak || </l>

  <l xml:id="SS.4.3.60"><label>ci.3.60</label> elāmaṃśumatīṃ patraṃ jīvakaṃ
  tagaraṃ tathā | rodhraṃ prapauṇḍarīkaṃ ca tathā kālānusāri(vā)ṇam || </l>

  <l xml:id="SS.4.3.61"><label>ci.3.61</label> sair eyakaṃ kṣīraśuklāmanantāṃ
  samadhūlikām | piṣṭvā śṛṅgāṭakaṃ caiva pūrvoktāny auṣadhāni ca || </l>

  <l xml:id="SS.4.3.62"><label>ci.3.62</label> ebhis tadvipacettailaṃ
  śāstravinmṛdunā 'gninā | etattailaṃ sadā pathyaṃ bhagnānāṃ sarvakarmasu || </l>

  <l xml:id="SS.4.3.63"><label>ci.3.63</label> ākṣepake pakṣaghāte tāluśoṣe
  tathā 'rdite | manyāstambhe śiroroge karṇaśūle hanugrahe || </l>

  <l xml:id="SS.4.3.64"><label>ci.3.64</label> bādhirye timire caiva ye ca strīṣu
  kṣayaṃ gatāḥ | pathyaṃ pāne tathā 'bhyaṅge nasye bastiṣu bhojane<ref
  rend="superscript footnote marker">*</ref> || </l>

  <l xml:id="SS.4.3.65"><label>ci.3.65</label> grīvāskandhorasāṃ
  vṛddhiramunaivopajāyate | mukhaṃ ca padmapratimaṃ sasugandhisamīraṇam || </l>

  <l xml:id="SS.4.3.66"><label>ci.3.66</label> gandhatailamidaṃ nāmnā
  sarvavātavikāranut | rājārhametat kartavyaṃ rājñām eva vicakṣaṇaiḥ || </l>

  <l xml:id="SS.4.3.67"><label>ci.3.67</label> trapuṣākṣpriyālānāṃ tailāni
  madhuraiḥ saha | vasāṃ dattvā yathālābhaṃ kṣīre daśaguṇe pacet || </l>

  <l xml:id="SS.4.3.68"><label>ci.3.68</label> snehottamamidaṃ cāśu kuryād 
  bhagnaprasādhanam | pānābhyañjananasyeṣu bastikarmaṇi secane || </l>

  <l xml:id="SS.4.3.69"><label>ci.3.69</label> bhagnaṃ naiti yathāpākaṃ prayateta
  tathā bhiṣak | pakvamāṃsasirāsnāyu taddhi kṛcchreṇa sidhyati || </l>

  <l xml:id="SS.4.3.70"><label>ci.3.70</label> bhagnaṃ
  sandhimanāviddhamahīnāṅgamanulbaṇam | sukhaceṣṭāpracāraṃ ca saṃhitaṃ
  samyagādiśet ||</l>

  <p ana="trailer">iti suśrutasaṃhitāyāṃ cikitsāsthāne bhagnacikitsitaṃ nāma
  tṛtīyo 'dhyāyaḥ ||3 ||</p>
 </div>
 <div n="4" type="adhyāya">
  <head>caturtho 'dhyāyaḥ |</head>
  <l xml:id="SS.4.4.1"><label>ci.4.1</label> athāto bātavyādhicikitsitaṃ
  vyākhyāsyāmaḥ || </l>

  <l xml:id="SS.4.4.2"><label>ci.4.2</label> yathovāca bhagavān dhanvantariḥ || </l>

  <l xml:id="SS.4.4.3"><label>ci.4.3</label> āmāśayagate vāte cchardayitvā
  yathākramam | deyaḥ ṣaḍdharaṇo yogaḥ saptarātraṃ sukhāmbunā || </l>

  <l xml:id="SS.4.4.4"><label>ci.4.4</label> citrakendrayave pāṭhā
  kaṭukā 'tiviṣā 'bhayā | vātavyādhipraśamano yogaḥ ṣaḍdharaṇaḥ smṛtaḥ || </l>

  <l xml:id="SS.4.4.5"><label>ci.4.5</label> pakvāśayagate cāpi deyaṃ
  snehavirecanam | bastayaḥ śodhanīyāś ca prāśāś ca lavaṇottarāḥ || </l>

  <l xml:id="SS.4.4.6"><label>ci.4.6</label> kāryo bastigate cāpi
  vidhirbastiviśodhanaḥ | śrotrādiṣu prakupite kāryaś cānilahā kramaḥ || </l>

  <l xml:id="SS.4.4.7"><label>ci.4.7</label> snehābhyaṅgopanāhāś ca mardanālepanāni
  ca | tvaṅmāṃsāsṛksirāprāpte kuryāt cāsṛgvimokṣaṇam || </l>

  <l xml:id="SS.4.4.8"><label>ci.4.8</label> snehopanāhāgnikarmabandhanonmardanāni
  ca | snāyusandhyasthisaṃprāpte kuryād vāyāvatandritaḥ || </l>

  <l xml:id="SS.4.4.9"><label>ci.4.9</label> niruddhe 'sthani vā vāyau pāṇimanthena
  <ref rend="superscript footnote marker">*</ref>dārite | nāḍīṃ
  dattvā 'sthani bhiṣak cūṣayetpavanaṃ balī || </l>

  <l xml:id="SS.4.4.10"><label>ci.4.10</label> śukraprāpte 'nile kāryaṃ
  śukradoṣacikitsitam | avagāhakuṭīkarṣūprastarābhyaṅgabastibhiḥ || </l>

  <l xml:id="SS.4.4.11"><label>ci.4.11</label> jayet sarvāṅgajaṃ vātaṃ sirāmokṣaiś
  ca buddhimān | ekāṅgagaṃ ca matimāñchṛṅgaiś cāvasthitaṃ jayet || </l>

  <l xml:id="SS.4.4.12"><label>ci.4.12</label> balāsapittaraktais tu
  saṃsṛṣṭamavirodhibhiḥ | suptivāte tvasṛṅmokṣaṃ kuryāt tu bahuśo bhiṣak || </l>

  <l xml:id="SS.4.4.13"><label>ci.4.13</label> dihyācca
  lavaṇāgāradhūmais tailasamanvitaiḥ | pañcamūlīśṛtaṃ kṣīraṃ phalāmlo rasa eva
  ca || </l>

  <l xml:id="SS.4.4.14"><label>ci.4.14</label> susnigdho dhanyayūṣo vā hito
  vātavikāriṇām | kākolyādiḥ savātaghnaḥ sarvāmladravyasaṃyutaḥ || </l>

  <l xml:id="SS.4.4.15"><label>ci.4.15</label> sānūpaudakamāṃsastu
  sarvasnehasamanvitaḥ | sukhoṣṇaḥ spaṣṭalavaṇaḥ sālvaṇaḥ parikīrtitaḥ || </l>

  <l xml:id="SS.4.4.16"><label>ci.4.16</label> tenopanāhaṃ kurvīta sarvadā
  vātarogiṇām | kuñcyamānaṃ rujārtaṃ vā gātraṃ stabdhamathāpi vā || </l>

  <l xml:id="SS.4.4.17"><label>ci.4.17</label> gāḍhaṃ paṭṭair nibadhnīyāt
  kṣaumakārpāsikaurṇikaiḥ | biḍālanakulondrāṇāṃ carmagoṇyāṃ mṛgasya vā || </l>

  <l xml:id="SS.4.4.18"><label>ci.4.18</label> praveśayed vā svabhyaktaṃ
  sālvaṇenopanāhitam | skandhavakṣastrikaprāptaṃ vāyuṃ manyāgataṃ tathā || </l>

  <l xml:id="SS.4.4.19"><label>ci.4.19</label> vamanaṃ hanti nasyaṃ ca kuśalena
  prayojitam | śirogataṃ śirobastirhanti vā 'sṛgvimokṣaṇam || </l>

  <l xml:id="SS.4.4.20"><label>ci.4.20</label> snehaṃ mātrāsahasraṃ tu
  dhārayettatra yogataḥ | sarvāṅgatamekāṅgasthitaṃ vā 'pi samīraṇam || </l>

  <l xml:id="SS.4.4.21"><label>ci.4.21</label> ruṇaddhi kevalo
  bastirvāyuvegamivācalaḥ | snehasvedas tathā 'bhyaṅgo bastiḥ snehavirecanam || </l>

  <l xml:id="SS.4.4.22"><label>ci.4.22</label> śirobastiḥ śiraḥsneho dhūmaḥ
  snaihika eva ca | sukhoṣṇaḥ snehagaṇḍūṣo nasyaṃ snaihikam eva ca || </l>

  <l xml:id="SS.4.4.23"><label>ci.4.23</label> rasāḥ kṣīrāṇi māṃsāni snehāḥ
  snehānvitaṃ ca yat | bhojanāni phalāmlāni snigdhāni lavaṇāni ca || </l>

  <l xml:id="SS.4.4.24"><label>ci.4.24</label> sukhoṣṇāś ca parīṣekāstathā
  saṃvāhanāni ca | kuṅkumāgurupatrāṇi kuṣṭhailātagarāṇi ca || </l>

  <l xml:id="SS.4.4.25"><label>ci.4.25</label> kauśeyaurṇikaraumāṇi kārpāsāni
  gurūṇi ca | nivātātapayuktāni tathā garbhagṛhāṇi ca || </l>

  <l xml:id="SS.4.4.26"><label>ci.4.26</label> mṛdvī śayyā 'gnisaṃtāpo brahmacaryaṃ
  tathaiva ca | samāsenaivamādīni yojyānyanilarogiṣu || </l>

  <l xml:id="SS.4.4.27"><label>ci.4.27</label>
  trivṛddantīsuvarṇakṣīrīsaptalāśaṅkhinītriphalāviḍaṅgānāmakṣasamāḥ <ref
  rend="superscript footnote marker">*</ref>bhāgāḥ, bilvamātraḥ
  kalkastilvakamūlakampillakayoḥ, triphalārasadadhipātre dve dve,
  ghṛtapātramekaṃ, tadaikadhyaṃ saṃsṛjya vipacet; tilvakasarpiretat
  snehavirecanam upadiśanti vātarogiṣu |
  tilvakavidhirevāśokaramyakayor draṣṭavyaḥ || </l>

  <l xml:id="SS.4.4.28"><label>ci.4.28</label>
  tilaparipīḍanopakaraṇakāṣṭhānyāhṛtyānalpakālaṃ tailaparipītānyaṇūni
  khaṇḍaśaḥ kalpayitvā 'vakṣudya mahati kaṭāhe pānīyenābhiplāvya kvāthayet,
  tataḥ snehamambupṛṣṭhādyadudeti tat sarakapāṇyor anyatareṇādāya
  vātaghnauṣadhapratīvāpaṃ snehapākakalpena vipacet, etadaṇutailam upadiśanti
  vātarogiṣu; aṇubhyastailadravyebhyo niṣpādyata ityaṇutailam || </l>

  <l xml:id="SS.4.4.29"><label>ci.4.29</label> atha
  mahāpañcamūlakāṣṭhair bahubhir avadahyāvanipradeśamasitamuṣitamekarātram upaśānte 'gnāvapohya
  bhasma nivṛttāṃ bhūmiṃ vidārigandhādisiddhena tailaghaṭaśatena
  tulyapayasā 'bhiṣicyaikarātramavasthāpya tato yāvatī mṛttikā snigdhā
  syāttāmādāyoṣṇodakena mahati kaṭāhe 'bhyāsiñcet, tatra yattailamuttiṣṭhettat
  pāṇibhyāṃ paryādāya svanuguptaṃ nidadhyāt; tatastailaṃ
  vātaharauṣadhakvāthamāṃsarasakṣīrāmlabhāgasahasreṇa sahasrapākaṃ
  vipacedyāvatā kālena śaknuyāt paktuṃ, prativāpaś cātra haimavatā
  dakṣiṇāpathagāś ca gandhā vātaghnāni ca, tasmin sidhyati
  śaṅkhānādhmāpayed dundubhīnāghātayecchatraṃ dhārayed bālavyajanaiś ca
  vījayed brāhmaṇasahasraṃ bhojayet , tat sādhu siddhamavatārya sauvarṇe rājate
  mṛnmaye vā pātre svanuguptaṃ nidadhyāt, tadetat sahasrapākamaprativāravīryaṃ
  rājārhaṃ tailam; evaṃ bhāgaśatavipakvaṃ śatapākam || </l>

  <l xml:id="SS.4.4.30"><label>ci.4.30</label>
  gandharvahastamuṣkakanaktamālāṭarūṣakapūtīkāragvadhacitrakādīnāṃ
  patrāṇyārdrāṇi lavaṇena sahodūkhale 'vakṣudya snehaghaṭe prakṣipyāvalipya
  gośakṛdbhir dāhayet; etatpatralavaṇam upadiśanti vātarogeṣu || </l>

  <l xml:id="SS.4.4.31"><label>ci.4.31</label> evaṃ snuhīkāṇḍavārtākuśigrulavaṇāni
  saṃkṣudya ghaṭaṃ pūrayitvā sarpistailavasāmajjabhiḥ prakṣipyāvalipya
  gośakṛdbhir dāhayet; etat snehalavaṇam upadiśanti vātarogeṣu |(iti
  kāṇḍalavaṇam) || </l>

  <l xml:id="SS.4.4.32"><label>ci.4.32</label>
  gaṇḍīrapalāśakuṭajabilvārkasnuhyapāmārgapāṭalāpāribhadrakanādeyīkṛṣṇagandhānīpanimbanirdahanyaṭarūṣakanaktamālakapūtikabṛhatīkaṇṭakārikābhallātakeṅgudīvaijayantīkadalībāṣpadvayekṣurakendravāruṇīśvetamokṣakāśokā<ref
  rend="superscript footnote marker">*</ref> ity evaṃ vargaṃ
  samūlapatraśākhamārdramāhṛtya lavaṇena saha saṃsṛjya pūrvavaddagdhvā
  kṣārakalpena parisrāvya vipacet, prativāpaś cātra hiṅgvādibhiḥ
  pippalyādibhir vā | ityetat kalyāṇakalavaṇaṃ
  vātarogagulmaplīhāgniṣaṅgājīrṇārśo 'rocakārtānāṃ kāsādibhiḥ
  kṛmibhir upadrutānāṃ copadiśanti pānabhojaneṣv apīti || </l>

  <l xml:id="SS.4.4.33"><label>ci.4.33</label> bhavati cātra
  viṣyandanāduṣṇabhāvāddoṣāṇāṃ ca vipācanāt | saṃskārapācanāccedaṃ vātarogeṣu
  śasyate ||</l>

  <p ana="trailer">iti śrīsuśrutasaṃhitāyāṃ cikitsāsthāne vātavyādhicikitsitaṃ
  nāma caturtho 'dhyāyaḥ ||4 ||</p>
 </div>
 <div n="5" type="adhyāya">
  <head>pañcamo 'dhyāyaḥ |</head>
  <l xml:id="SS.4.5.1"><label>ci.5.1</label> athāto mahāvātavyādhicikitsitaṃ
  vyākhyāsyāmaḥ || </l>

  <l xml:id="SS.4.5.2"><label>ci.5.2</label> yathovāca bhagavān dhanvantariḥ || </l>

  <l xml:id="SS.4.5.3"><label>ci.5.3</label> dvividhaṃ vātaśoṇitamuttānamavagāḍhaṃ
  cetyeke bhāṣante; tat tu na samyak, taddhi kuṣṭhavaduttānaṃ bhūtvā
  kālāntareṇāvagāḍhībhavati, tasmānna dvividham || </l>

  <l xml:id="SS.4.5.4"><label>ci.5.4</label> tatra balavadvigrahādibhiḥ
  prakupitasya vāyor gurūṣṇādhyaśanaśīlasya praduṣṭaṃ śoṇitaṃ mārgamāvṛtya
  vātena sahaikībhūtaṃ yugapadvātaraktanimittāṃ vedanāṃ janayatīti vātaraktam |
  tat tu pūrvaṃ hastapādayor avasthānaṃ kṛtvā paś cāddehaṃ vyāpnoti | tasya
  pūrvarūpāṇitodadāhakaṇḍūśophastambhatvakpāruṣyasirāsnāyudhamanīspandanasakthidaurbalyāni
  śyāvāruṇamaṇḍalotpattiś cākasmāt pāṇipādatalāṅguligulphamaṇibandhaprabhṛtiṣu,
  tatrāpratikāriṇo 'pacāriṇaś ca rogo vyaktataraḥ, tasya lakṣaṇamuktaṃ;
  tatrāpratikāriṇo vaikalyaṃ bhavati || </l>

  <l xml:id="SS.4.5.5"><label>ci.5.5</label> bhavati cātra prayaśaḥ sukumārāṇāṃ
  mithyāhāravihāriṇām | sthūlānāṃ sukhināṃ cāpi vātaraktaṃ prakupyati || </l>

  <l xml:id="SS.4.5.6"><label>ci.5.6</label> tatra
  prāṇamāṃsakṣayapipāsājvaramūrcchāśvāsakāsastambhārocakāvipākavisaraṇasaṃkocanair
  anupadrutaṃ balavantamātmavantam upakaraṇavantaṃ copakramet || </l>

  <l xml:id="SS.4.5.7"><label>ci.5.7</label> tatra ādāveva
  bahuvātarūkṣamlānāṅgādṛte
  mārgāvaraṇādduṣṭaśoṇitamasakṛdalpālpamavasiñcedvātakopabhayāt | tato
  vamanādibhir upakramair upapādya pratisaṃsṛṣṭabhaktaṃ vātaprabale purāṇaghṛtaṃ
  pāyayet | ajākṣīraṃ vā 'rdhatailaṃ madhukākṣayayuktaṃ, śṛgālavinnāsiddhaṃ vā
  śarkarāmadhumadhuraṃ, śuṇṭhīśṛṅgāṭakakaśerukasiddhaṃ vā,
  śyāmārāsnāsuṣavīśṛgālavinnāpīluśatāvarīśvadaṃṣṭrādvipañcamūlīsiddhaṃ vā |
  dvipañcamūlīkvāthāṣṭaguṇasiddhena payasā
  madhukameṣaśṛṅgīśvadaṃṣṭrāsaralabhadradāruvacāsurabhikalkapratīvāpaṃ tailaṃ
  pācayitvā pānādiṣūpayuñjīta,
  śatāvarīmayūrakakiṇihyajamodāmadhukakṣīravidārībalātibalātṛṇapañcamūlīkvāthasiddhaṃ
  vā kākolyādiprativāpaṃ, balātailaṃ śatapākaṃ veti | vātaharamūlasiddhena ca
  payasā pariṣecanamamlair vā kurvīta | yavamadhukair aṇḍatilavarṣābhūbhir vā
  pradehaḥ kāryaḥ | tatra cūrṇiteṣu yavagodhūmatilamudgamāṣeṣu pratyekaśaḥ
  kākolīkṣīrakākolījīvakarṣabhakabalātibalābisamṛṇālaśṛgālavinnāmeṣaśṛṅgīpriyālaśarkarākaśerukasurabhivacākalkamiśreṣūpanāhārthaṃ
  sarpistailavasāmajjadugdhasiddhāḥ pañca pāyasā vyākhyātāḥ,
  snaihikaphalasārotkārikā vā, cūrṇiteṣu yavagodhūmatilamudgamāṣeṣu
  matsyapiśitaveśavāro vā,
  balvapeśikātagaradevadārusaralārāsnāhareṇukuṣṭhaśatapuṣpailāsurādadhimastuyukta
  upanāhaḥ, mātuluṅgāmlasaindhavaghṛtamiśraṃ madhuśigrumūlamālepastilakalko
  veti vātaprabale || </l>

  <l xml:id="SS.4.5.8"><label>ci.5.8</label> pittaprabale
  drākṣārevatakaṭphalapayasyāmadhukacandanakāśmaryakaṣāyaṃ
  śarkarāmadhumadhuraṃ pāyayet,
  śatāvarīmadhukapaṭolatriphalākaṭurohiṇīkaṣāyaṃ<ref rend="superscript
  footnote marker">*</ref>, guḍūcīkaṣāyaṃ vā,
  pittajvaraharaṃ vā candanādikaṣāyaṃ śarkarāmadhumadhuraṃ,
  madhuratiktakaṣāyasiddhaṃ vā sarpiḥ;
  bisamṛṇālabhadraśriyapadmakakaṣāyeṇārdhakṣīreṇa pariṣekaḥ,
  kṣīrekṣurasair madhukaśarkarātaṇḍulodakair vā drākṣekṣukaṣāyamiśrair vā
  mastumadyadhānyāmlaiḥ; jīvanīyasiddhena vā sarpiṣā 'bhyaṅgaḥ,
  śatadhautaghṛtena vā, kākolyādikalkakaṣāyavipakvena vā sarpiṣā;
  śāliṣaṣṭikanalavañjulatālīsaśṛṅgāṭakagaloḍyagaurīgair ikaśaivalapadmakapadmapatraprabhṛtibhir dhānyāmlapiṣṭaiḥ
  pradeho ghṛtamiśraḥ, vātaprabale 'pyeṣa sukhoṣṇaḥ pradehaḥ kāryaḥ || </l>

  <l xml:id="SS.4.5.9"><label>ci.5.9</label> raktaprabale 'pyevaṃ, bahuśaś ca
  śoṇitamavasecayet, śītatamāś ca pradehāḥ kāryā iti || </l>

  <l xml:id="SS.4.5.10"><label>ci.5.10</label> śleṣmaprabale
  tvāmalakaharidrākaṣāyaṃ madhumadhuraṃ pāyayet, triphalākaṣāyaṃ <ref
  rend="superscript footnote marker">*</ref>vā;
  madhukaśṛṅgaveraharītakītiktarohiṇīkalkaṃ vā sakṣaudraṃ,
  mūtratoyayor anyatareṇa guḍaharītakīṃ vā bhakṣayet;
  tailamūtrakṣārodakasurāśuktakaphaghnauṣadhaniḥkvāthaiś ca pariṣekaḥ,
  āragvadhādikaṣāyair voṣṇaiḥ; mastumūtrasurāśuktamadhukasārivāpadmakasiddhaṃ
  vā ghṛtamabhyaṅgaḥ; tilasarṣapātasīyavacūrṇāni
  śleṣmātakakapitthamudhuśigrumiśrāṇi kṣāramūtrapiṣṭāni pradehaḥ;
  śvetasarṣapakalkaḥ, tilāśvagandhākalkaḥ, priyālaselukapitthakalkaḥ,
  madhuśigrupunarnavākalkaḥ, vyoṣatiktāpṛthakparṇībṛhatīkalka ityeteṣāṃ pañca
  pradehāḥ sukhoṣṇāḥ kṣārodakapiṣṭāḥ, śāliparṇī pṛśniparṇī bṛhatyau vā
  kṣīrapiṣṭāstarpaṇamiśrāḥ || </l>

  <l xml:id="SS.4.5.11"><label>ci.5.11</label> saṃsarge sannipāte ca
  kriyāpathamuktaṃ miśraṃ kuryāt || </l>

  <l xml:id="SS.4.5.12"><label>ci.5.12</label> sarveṣu ca guḍaharītakīmāseveta;
  pippalīrvā kṣīrapiṣṭā vāripiṣṭā vā pañcābhivṛddhyā daśābhivṛddhyā vā pibet
  kṣīraudanāhāro daśarātraṃ, bhūyaś cāpakarṣayet, evaṃ yāvat pañca daśa veti;
  tadetat pippalīvardhamānakaṃ
  vātaśoṇitaviṣamajvarārocakapāṇḍurogaplīhodarārśaḥkāsaśvāsaśophaśoṣāgnisādahṛdrogodarāṇyapahanti;
  jīvanīyapratīvāpaṃ sarpiḥ payasā pācayitvā 'bhyajyāt;
  sahāsahadevācandanamūrvāmustāpriyālaśatāvarīkaśerupadmakamadhukaśatapuṣpāvidārīkuṣṭhāni
  kṣīrapiṣṭaḥ pradeho ghṛtamaṇḍayuktaḥ,
  sair eyakāṭarūṣakabalātibalājīvantīsuṣavīkalko vā cchāgakṣīrapiṣṭaḥ,
  gokṣīrapiṣṭaḥ kāśmaryamadhukatarpaṇakalko vā;
  madhūcchiṣṭamañjiṣṭhāsarjarasasārivākṣīrasiddhaṃ piṇḍatailamabhyaṅgaḥ;
  sarveṣu ca purāṇaghṛtamāmalakarasavipakvaṃ vā pānārthe; jīvanīyasiddhaṃ
  pariṣekārthe, kākolyādikvāthakalkasiddhaṃ vā; suṣavīkvāthakalkasiddhaṃ vā,
  kāravellakakvathamātrasiddhaṃ vā; balātailaṃ vā
  pariṣekāvagāhabastibhojaneṣu; śāliṣaṣṭikayavagodhūmānnamanavaṃ bhuñjīta
  payasā jāṅgalarasena vā mudgayūṣeṇa vā 'namlena; śoṇitamokṣaṃ cābhīkṣṇaṃ
  kurvīta; ucchitadoṣe ca vamanavirecanāsthāpanānuvāsanakarma kartavyam || </l>

  <l xml:id="SS.4.5.13"><label>ci.5.13</label> ( |
  paṭolatriphalābhīruguḍūcīkaṭukākṛtam | kvāthaṃ pītvā jayatyāśu vātaśoṇitajāṃ
  rujam<ref rend="superscript footnote marker">*</ref> ||) </l>

  <l xml:id="SS.4.5.14"><label>ci.5.14</label> bhavanti cātra evamādyaiḥ
  kriyāyogair acirotpatitaṃ sukham | vātāsṛk sādhyate vaidyair yāpyate tu
  cirotthitam || </l>

  <l xml:id="SS.4.5.15"><label>ci.5.15</label> upanāhaparīṣekapradehābhyañjanāni
  ca | śaraṇānyapravātāni manojñāni mahānti ca || </l>

  <l xml:id="SS.4.5.16"><label>ci.5.16</label> mṛdugaṇḍopadhānāni śayanāni sukhāni
  ca | vātarakte praśasyante mṛdusaṃvāhanāni ca || </l>

  <l xml:id="SS.4.5.17"><label>ci.5.17</label> vyāyāmaṃ maithunaṃ
  kopamuṣṇāmlalavaṇāśanam | divāsvapnam abhiṣyandi guru cānnaṃ vivarjayet || </l>

  <l xml:id="SS.4.5.18"><label>ci.5.18</label>
  apatānakinamasrastākṣamavakrabhruvamastabdhameḍhramasvedanamavepanamapralāpinamakhaṭvāpātinamabahirāyāminaṃ
  copakramet | tatra prāgeva snehābhyaktaṃ svinnaśarīramavapīḍanena
  tīkṣṇenopakrameta śiraḥśuddhyarthaṃ; anantaraṃ
  vidārigandhādikvāthamāṃsarasakṣīradadhipakvaṃ sarpiracchaṃ pāyayet, tathā hi
  nātimātraṃ vāyuḥ prasarati; tato bhadradārvādivātaghnagaṇamāhṛtya
  sayavakolakulatthaṃ sānūpaudakamāṃsaṃ pañcavargamekataḥ prakvāthya tamādāya
  kaṣāyamamlakṣīraiḥ sahonmiśraca sarpistailavasāmajjabhiḥ saha
  vipacenmadhurakapratīvāpaṃ, tadetattraivṛtamapatānakināṃ
  pariṣekāvagāhābhyaṅgapānabhojanānuvāsananasyeṣu vidadhyāt; yathoktaiś ca
  svedavidhānaiḥ svedayet, balīyasi vāte sukhoṣṇatuṣabusakarīṣapūrṇe kūpe
  nidadhyādāmukhāt, taptāyāṃ vā <ref rend="superscript footnote marker"
  >*</ref>rathakāracullyāṃ taptāyāṃ vā śilāyāṃ surāpariṣiktāyāṃ
  palāśadalacchannāyāṃ śāyayet, kṛśarāveśavārapāyasair vā svedayet |
  mūlakorubūsphūrjārjakārkasaptalāśaṅkhinīsvarasasiddhaṃ tailamapatānakināṃ
  pariṣekādiṣūpayojyam | abhuktavatā pītamamlaṃ dadhi
  maricavacāyuktamapatānakaṃ hanti; tailasarpirvasākṣaudrāṇi vā |
  etacchuddhāvātāpatānakavidhānamuktaṃ, saṃsṛṣṭe saṃsṛṣṭaṃ kartavyam |
  vegāntareṣu cāvapīḍaṃ dadyāt;
  tāmracūḍakarkaṭakṛṣṇamatsyaśiśumāravarāhavasāś cāseveta, kṣīrāṇi vā
  vātaharasiddhāni, yavakolakulatthamūlakadadhighṛtatailasiddhā vā yavāgūḥ;
  snehavirecanāsthāpanānuvāsanaiś cainaṃ <ref rend="superscript footnote
  marker">*</ref>daśarātrāhṛtavegam upakrameta;
  vātavyādhicikitsitaṃ cāvekṣeta; rakṣākarma ca kuryād iti || </l>

  <l xml:id="SS.4.5.19"><label>ci.5.19</label> pakṣāghātopadrutamamlānagātraṃ
  sarujamātmavantam upakaraṇavantaṃ copakramet | tatra prāgeva
  snehasvedopapannaṃ mṛdunā śodhanena saṃśodhyānuvāsyāsthāpya ca
  yathākālamākṣepakavidhānenopacaret; vaiśeṣikaś cātra <ref rend="superscript
  footnote marker">*</ref>mastiṣkyaḥ śirobastiḥ,
  aṇutailamabhyaṅgārthe, sālvaṇam upanāhārthe, balātialamanuvāsanārthe;
  evamatandritastrīṃś caturo vā māsān kriyāpatham upaseveta || </l>

  <l xml:id="SS.4.5.20"><label>ci.5.20</label> manyāstambhe 'pyetad eva vidhānaṃ,
  viśeṣato vātaśleṣmaharair nasyai rūkṣasvedaiścopacaret || </l>

  <l xml:id="SS.4.5.21"><label>ci.5.21</label> apatantrakāturaṃ nāpatarpayet,
  vamanānuvāsanāsthāpanāni na niṣeveta, vātaśleṣmoparuddhocchvāsaṃ tīkṣṇaiḥ
  pradhmāpanair mokṣayet, tumburupuṣkarāhvahiṅgvamlavetasapathyālavaṇatrayaṃ
  yavakvāthena pātuṃ prayacchet, pathyāśatārdhe sauvarcaladvipale caturguṇe
  payasi sarpiḥprasthaṃ siddhaṃ; vātaśleṣmāpanuc ca karma kuryāt || </l>

  <l xml:id="SS.4.5.22"><label>ci.5.22</label> arditāturaṃ
  balavantamātmavantam upakaraṇavantaṃ ca vātavyādhividhānenopacaret,
  vaiśeṣikaiś ca mastiṣkyaśirobastinasyadhūmopanāhasnehanāḍīsvedādibhiḥ; tataḥ
  satṛṇaṃ mahāpañcamūlaṃ kākolyādiṃ vidārigandhādimaudakānūpamāṃsaṃ
  tathaivaudakakandāṃś cāhṛtya dviguṇodake kṣīradroṇe niḥkvāthya <ref
  rend="superscript footnote marker">*</ref>kṣīrāvaśiṣṭamavatārya
  parisrāvya tailaprasthenonmiśrya punaragnāvadhiśraget, tatastailaṃ
  kṣīrānugatamavatārya śītībhūtam abhimathnīyāt, tatra yaḥ sneha
  uttiṣṭhet tam ādāya madhurauṣadhasahākṣīrayuktaṃ vipacet, etat
  kṣīratailamarditāturāṇāṃ pānābhyaṅgādiṣūpayojyaṃ; tailahīnaṃ vā
  kṣīrasarpirakṣitarpaṇam iti || </l>

  <l xml:id="SS.4.5.23"><label>ci.5.23</label>
  ghṛdhrasīviśvācīkroṣṭukaśiraḥkhañjapaṅgulavātakaṇṭākapādadāhapādaharṣavabāhukabādhiryadhamanīgatavātarogeṣu<ref
  rend="superscript footnote marker">*</ref> yathoktaṃ yathoddeśaṃ ca
  sirāvyadhaṃ kuryāt , anyatrāvabāhukāt; vātavyādhicikitsitaṃ cāvekṣeta || </l>

  <l xml:id="SS.4.5.24"><label>ci.5.24</label> karṇaśūle tu śṛṅgaverarasaṃ
  tailamdhusaṃsṛṣṭaṃ saidhavopahitaṃ sukhoṣṇaṃ karṇe dadyāt,
  ajāmūtramadhutailāni vā, mātuluṅgadāḍimatintiḍīkasvarasamūtrasiddhaṃ tailaṃ,
  śuktasurātakramūtralavaṇasiddhaṃ vā; nāḍīsvedaiśdca svedayet,
  vātavyādhicikitsāṃ cāvekṣeta; bhūyaścottare vakṣyāmaḥ || </l>

  <l xml:id="SS.4.5.25"><label>ci.5.25</label> tūnīpratūnyoḥ
  snehalavaṇamuṣṇodakena pāyayet, pippalyādicūrṇaṃ vā, hiṅguyavakṣārapragāḍhaṃ
  vā sarpiḥ, bastibhiś cainam upakramet || </l>

  <l xml:id="SS.4.5.26"><label>ci.5.26</label> ādhmāne tvaparpaṇapāṇitāpa(<ref
  rend="superscript footnote marker"
  >*</ref>dīpanacūrṇa)phalavartikriyāpācanīyadīpanīyabastibhir upācaret;
  laṅghanānantaraṃ cānnakāle dhānyakajīrakādidīpanasiddhānyannāni |
  pratyādhmāne chardanāpatarpaṇadīpanāni kuryāt || </l>

  <l xml:id="SS.4.5.27"><label>ci.5.27</label>
  aṣṭhīlāpratyaṣṭhīlayor gulmābhyantaravidradhivat kriyāvibhāga iti || </l>

  <l xml:id="SS.4.5.28"><label>ci.5.28</label>
  hiṅgutrikaṭuvacājamodādhānyājagandhādāḍimatintiḍīkapāṭhācitrakayavakṣārasaindhavaviḍasaurvacalasvarjikāpippalīmūlāmlavetasaśaṭīpuṣkaramūlahapuṣācavyājājīpathyāścūrṇayitvā
  mātuluṅgālena bahuśaḥ paribhāvyākṣamātrā guṭikāḥ kārayet; tataḥ
  prātarekaikāṃ vātavikārī bhakṣayet, eṣa yogaḥ
  kāsaśvāsagulmodarārocakahṛdrogādhmānapārśvodarabastiśūlānāhamūtrakṛcchraplīhārśastūnīpratūnīrapahanti || </l>

  <l xml:id="SS.4.5.29"><label>ci.5.29</label> bhavanti cātra kevalo doṣayukto vā
  dhātubhir vā++āvṛto 'nilaḥ | vijñeyo lakṣaṇohābhyāṃ cikitsyaś cāvirodhataḥ || </l>

  <l xml:id="SS.4.5.30"><label>ci.5.30</label> rujāvantaṃ ghanaṃ śītaṃ śophaṃ
  medoyuto 'nilaḥ | karoti yasya taṃ vaidyaḥ śothavat samupācaret || </l>

  <l xml:id="SS.4.5.31"><label>ci.5.31</label> kaphamedovṛto vāyuryadorū
  pratipadyate | tadā 'ṅgamardastaimityaromaharṣarujājvaraiḥ<ref
  rend="superscript footnote marker">*</ref> || </l>

  <l xml:id="SS.4.5.32"><label>ci.5.32</label> nidrayā cārditau stabdhau<ref
  rend="superscript footnote marker">*</ref> śītalāvapracetanau |
  gurukāvasthirāvūrū na svāviva ca manyate || </l>

  <l xml:id="SS.4.5.33"><label>ci.5.33</label>
  tamūrustambhamityāhurāḍhyavātamathāpare | snehavarjaṃ pibettatra cūrṇaṃ
  ṣaḍdharaṇaṃ naraḥ || </l>

  <l xml:id="SS.4.5.34"><label>ci.5.34</label> hitamuṣṇāmbunā tadvat
  pippalyādigaṇaiḥ kṛtam | lihyādvā traiphalaṃ cūrṇaṃ kṣaudreṇa kaṭukānvitam || </l>

  <l xml:id="SS.4.5.35"><label>ci.5.35</label> mūtrair vā guggulaṃ śreṣṭhaṃ
  pibedvā 'pi śilājatu | tato hanti kaphākrāntaṃ samedaskaṃ prabhañjanam || </l>

  <l xml:id="SS.4.5.36"><label>ci.5.36</label> hṛdrogamaruciṃ gulmaṃ
  tathā 'bhyantaravidradhim | sakṣāramūtrasvedāṃś ca rūkṣāṇyutsādanāni ca || </l>

  <l xml:id="SS.4.5.37"><label>ci.5.37</label> kuryād dihyāc ca mūtrāḍhyaiḥ
  karañjaphalasarṣapaiḥ | bhojyāḥ purāṇaśyāmākakodravohālaśālayaḥ || </l>

  <l xml:id="SS.4.5.38"><label>ci.5.38</label> śuṣkamūlakayūṣeṇa paṭolasya rasena
  vā | jāṅgalair aghṛtair māṃsaiḥ śākaiś cālavaṇair hitaiḥ || </l>

  <l xml:id="SS.4.5.39"><label>ci.5.39</label> yadā syātāṃ parikṣīṇe bhūyiṣṭhe
  kaphamedasī | tadā snehādikaṃ karma punaratrāvacārayet || </l>

  <l xml:id="SS.4.5.40"><label>ci.5.40</label> sugandhiḥ sulaghuḥ
  sūkṣmastīkṣṇoṣṇaḥ kaṭuko rase | kaṭupākaḥ saro hṛdyo gugguluḥ
  snigdhapicchilaḥ || </l>

  <l xml:id="SS.4.5.41"><label>ci.5.41</label> sa navo bṛṃhaṇo vṛṣyaḥ
  purāṇastvapakarṣaṇaḥ | taikṣṇyauṣṇyātkaphavātaghnaḥ saratvānmalapittanut || </l>

  <l xml:id="SS.4.5.42"><label>ci.5.42</label> saugandhyāt pūtikoṣṭhaghnaḥ
  saukṣmyāccānaladīpanaḥ | taṃ prātastriphalādārvīpaṭolakuśavāribhiḥ || </l>

  <l xml:id="SS.4.5.43"><label>ci.5.43</label> pibedāvāpya vā mūtraiḥ
  kṣārair uṣṇodakena vā | jīrṇe yūṣarasaiḥ kṣīrair bhuñjāno hanti <ref
  rend="superscript footnote marker">*</ref>māsataḥ || </l>

  <l xml:id="SS.4.5.44"><label>ci.5.44</label> gulmaṃ mehamudāvartamudaraṃ
  sabhagandaram | kṛmikṇḍvaruciśvitrāṇyarbudaṃ granthim eva ca || </l>

  <l xml:id="SS.4.5.45"><label>ci.5.45</label> nāḍyāḍhyavātaśvayathūn
  kuṣṭhaduṣṭavraṇāṃś ca saḥ | koṣṭhasandhyasthigaṃ vāyuṃ
  vṛkṣamindrāśaniryathā ||</l>

  <p ana="trailer">iti śrīsuśrutasaṃhitāyāṃ cikitsāsthāne mahāvātavyādhicikitsitaṃ
  nāma pañcamo 'dhyāyaḥ ||5 ||</p>
 </div>
 <div n="6" type="adhyāya">
  <head>ṣaṣṭho 'dhyāyaḥ |</head>
  <l xml:id="SS.4.6.1"><label>ci.6.1</label> athāto 'rśasāṃ cikitsitaṃ
  vyākhyāsyāmaḥ || </l>

  <l xml:id="SS.4.6.2"><label>ci.6.2</label> yathovāca bhagavān dhanvantariḥ || </l>

  <l xml:id="SS.4.6.3"><label>ci.6.3</label> caturvidho 'rśasāṃ sādhanopāyaḥ |
  tadyathā bheṣajaṃ kṣāro 'gniḥ śastram iti | tatra
  acirakālajātānyalpadoṣaliṅgopadravāṇi bheṣajasādhyāni,
  mṛduprasṛtāvagāḍhānyucchritāni kṣāreṇa, karkaśasthirapṛthukaṭhinānyagninā,
  tanumūlanyucchritāni kledavanti ca śastreṇa | tatra
  bheṣajasādhyānāmarśasāmadṛśyānāṃ ca bheṣajaṃ bhavati,
  kṣārāgniśastrasādhyānāṃ tu vidhānamucyamānam upadhāraya || </l>

  <l xml:id="SS.4.6.4"><label>ci.6.4</label> tatra
  balavantamāturamarśobhir upadrutam upasnigdhaṃ
  parisvinnamanilavedanābhivṛddhipraśamārthaṃ snigdhamuṣṇamalpamannaṃ
  dravaprāyaṃ bhuktavantam upaveśya saṃvṛ(bhṛ)te śucau deśe sādhāraṇe vyabhre
  kāle same phalake śayyāyāṃ vā pratyādityagudamanyasyotsaṅge
  niṣaṇṇapūrvakāyamuttānaṃ kiñcidunnatakaṭikaṃ <ref rend="superscript footnote
  marker">*</ref>vastrakambalakopaviṣṭaṃ
  yantraṇaśāṭakena parikṣiptagrīvāsakthiṃ parikarmibhiḥ
  suparigṛhītamaspandanaśarīraṃ kṛtvā tato 'smai ghṛtābhyaktagudāya
  ghṛtābhyaktaṃ yantramṛjvanumukhaṃ pāyau śanaiḥ śanaiḥ pravāhamāṇasya
  praṇidhāya, praviṣṭe cārśo vīkṣya, śalākayotpīḍya, picuvastrayor anyatareṇa
  pramṛjya, kṣāraṃ pātayet; pātayitvā ca pāṇinā yantradvāraṃ pidhāya
  vākcchatamātramupekṣeta, tataḥ parmṛjya kṣārabalaṃ vyādhibalaṃ cāvekṣya
  punarālepayet, athārśaḥ
  pakvajāmbavapratīkāśamavasannamīṣannatam abhis amīkṣyopāvartayet, kṣāraṃ
  prakṣālayed dhānyāmlena dadhimastuśuktaphalāmlair vā, tato yaṣṭīmadhukamiśreṇa
  sarpiṣā nirvāpya yantramapanīyotthāpyāturamuṣṇodakopaviṣṭaṃ śītābhir adbhiḥ
  pariṣiñcet, aśītābhir ityeke, tato nirvātamāgāraṃ praveśyācārikam ādiśet;
  sāvaśeṣaṃ punardahet; evaṃ saptarātrāt saptarātrādekaikam upakrameta; tatra
  bahuṣu pūrvṃa dakṣiṇaṃ sādhayet, dakṣiṇādvāmaṃ, vāmāt pṛṣṭhajaṃ,
  tato 'grajam iti || </l>

  <l xml:id="SS.4.6.5"><label>ci.6.5</label> tatra
  vātaśleṣmanimittānyagnikṣārābhyāṃ sādhayet, kṣāreṇaiva mṛdunā
  pittaraktanimittāni || </l>

  <l xml:id="SS.4.6.6"><label>ci.6.6</label> tatra
  vātānulomyamannaruciragnidīptirlāghavaṃ balavarṇotpattirmanastuṣṭiriti
  samyagdagdhaliṅgāni, atidagdhe tu gudāvadaraṇaṃ dāho mūrcchā jvaraḥ pipāsā
  śoṇitātipravṛttistannimittāścopadravā bhavanti, dhyāmālpavraṇatā
  kaṇḍūranilavaiguṇyamindiryāṇāmaprasādo vikārasya cāśāntirhīnadagdhe || </l>

  <l xml:id="SS.4.6.7"><label>ci.6.7</label> mahānti ca prāṇavatacchittvā dahet,
  nirgatāni cātyarthaṃ doṣapūrṇāni yantrādvinā
  svedābhyaṅgasnehāvagāhopanāhavisrāvaṇālepakṣārāgniśastrair upācaret;
  pravṛttaraktāni ca raktapittavidhānena, bhinnapurīṣāṇi cātīsāravidhānena,
  baddhavarcāṃsi snehapānavidhānenodāvartavidhānena vā; eṣa
  sarvasthānagatānāmarśasāṃ dahanakalpaḥ || </l>

  <l xml:id="SS.4.6.8"><label>ci.6.8</label> āsādya ca
  darvīkūrcakaśalākānām anyatamena kṣāraṃ pātayet | bhraṣṭagudasya tu vinā
  yantreṇa kṣārādikarma prayuñjīta | sarveṣu ca śāliṣaṣṭikayavagodhūmānnaṃ
  sarpiḥsnigdham upaseveta payasā nimbayūṣeṇa paṭolayūṣeṇa vā, yathādoṣaṃ
  śākair vāstūkataṇḍulīyakajīvantyupodikāśvabalābalamūlakapālaṅkyasanacillīcuccūkalāyavallībhir anyair vā |
  yaccānyadapi snigdhamagnidīpanamarśoghnaṃ sṛṣṭamūtrapurīṣaṃ ca
  tadupaseveta || </l>

  <l xml:id="SS.4.6.9"><label>ci.6.9</label> dagdheṣu
  cārśaḥsvabhyakto 'nalasandhukṣaṇārthamanilaprakopasaṃrakṣaṇārthaṃ ca
  snehādīnāṃ sāmānyataḥ kriyāpatham upaseveta | viśeṣatas tu vātārśaḥsu sarpīṣi
  ca vātaharadīpanīyasiddhāni hiṅgvādibhiścūrṇaiḥ pratisaṃsṛjya pibet,
  pittārśaḥsu pṛthakparṇyādīnāṃ kaṣāyeṇa dīpanīyapratīvāpaṃ <ref
  rend="superscript footnote marker">*</ref>sarpiḥ,
  śoṇitārśaḥsumañjiṣṭhāmuruṅgyādīnāṃ kaṣāye pācayet, śleṣmārśaḥsu surasādīnāṃ
  kaṣāye | upadravāṃś ca yathāsvamupācaret || </l>

  <l xml:id="SS.4.6.10"><label>ci.6.10</label> paraṃ ca yatnamāsthāya gude
  kṣārāgniśastrāṇyavacārayet, tadvibhramāddhi
  ṣāṇḍhyaśophadāhamadamūrchāṭopānāhātīsārapravāhaṇāni bhavanti maraṇaṃ vā || </l>

  <l xml:id="SS.4.6.11"><label>ci.6.11</label> ata ūrdhvaṃ
  yantrapramāṇam upadekṣyāmaḥ tatra yantraṃ lauhaṃ dāntaṃ śārṅgaṃ vārkṣaṃ vā
  gostanākāraṃ caturaṅgulāyataṃ pañcāṅgulapariṇāhaṃ puṃsāṃ, ṣaḍaṅgulapariṇāhaṃ
  nārīṇāṃ talāyataṃ; tad dvicchidraṃ darśanārthaṃ, ekacchidraṃ tu karmaṇi;
  ekadvāre hi śastrakṣārāgnīnāmatikramo na bhavati; chidrapramāṇaṃ tu
  tryaṅgulāyatamaṅguṣṭhodarapariṇāhaṃ, yadaṅgulamavaśiṣṭaṃ
  tasyārdhāṅgulādadhastādardhāṅgulocchritoparivṛttakarṇikam; eṣa
  yantrākṛtisamāsaḥ<ref rend="superscript footnote marker">*</ref> || </l>

  <l xml:id="SS.4.6.12"><label>ci.6.12</label> ata ūrdhvamarśasāmālepān vakṣyāmaḥ
  snuhīkṣīrayuktaṃ haridrācūrṇamālepaḥ prathamaḥ,
  kukkuṭapurīṣaguñjāharidrāpippalīcūrṇam iti gomūtrapittapiṣṭo dvitīyaḥ,
  dantīcitrakasuvarcikālāṅgalīkalko vā gopittapiṣṭastṛtīyaḥ,
  pippalīsaindhavakuṣṭhaśirīṣaphalakalkaḥ snuhīkṣīrapiṣṭo 'rkakṣīrapiṣṭo vā
  caturthaḥ,
  kāsīsaharitālasaindhavāśvamārakaviḍaṅgapūtīkakṛtavedhanajambvarkottamāraṇīdantīcitrakālarkasnuhīpayaḥsu
  tailaṃ vipakvamabhyañjanenārśaḥ śātayati || </l>

  <l xml:id="SS.4.6.13"><label>ci.6.13</label> ata <ref rend="superscript footnote
  marker">*</ref>ūrdhvaṃ
  bheṣajasādhyeṣv adṛśyeṣv arśaḥsu yogān yāpanārthaṃ vakṣyāmaḥ prātaḥ
  pratarguḍaharītakīmāseveta, brahmacārī gomūtradroṇasiddhaṃ vā harītakīśataṃ
  prātaḥ prātaryathābalaṃ kṣaudreṇa, apāmārgamūlaṃ vā taṇḍulodakena
  sakṣaudramaharahaḥ, śatāvarīmūlakalkaṃ vā kṣīreṇa, citrakacūrṇayuktaṃ vā
  sīdhuṃ parārdhyaṃ bhallātacūrṇayuktaṃ vā saktumanthamalavaṇaṃ takreṇa,
  kalaśe vā 'ntaścitrakamūlakalkāvalipte niṣiktaṃ takramamlamanamlaṃ vā
  pānabhojaneṣūpayuñjīta, eṣa eva bhārgyāsphotāyavānyāmalakaguḍūcīṣu
  takrakalpaḥ, pippalīpippalīmūlacavyacitrakaviḍaṅgaśuṇṭhīharītakīṣu ca
  pūrvavadeva niranno vā takramaharaharmāsam upaseveta,
  śṛṅgaverapunarnavācitrakakaṣāyasiddhaṃ vā payaḥ, kṛṭajamūlatvakphāṇitaṃ vā
  pippalyādipratīvāpaṃ kṣaudreṇa, mahāvātavyādhyuktaṃ hiṅgvādicūrṇam upaseveta
  takrāhāraḥ kṣīrāhāro vā, kṣāralavaṇāṃścitrakamūlakṣārodakasiddhaṃ vā payaḥ
  palāśatarukṣārasiddhaṃ vā, palāśatarukṣārasiddhān vā kulmāṣān,
  pāṭalāpāmārgabṛṃhatīpalāśakṣāraṃ vā parisrutamaharaharghṛtasaṃsṛṣṭaṃ,
  kuṭajabandākamūlakalkaṃ vā takreṇa, citrakapūtīkanāgarakalkaṃ vā
  pūtīkakṣāreṇa, kṣārodakasiddhaṃ vā sarpiḥ pippalyādipratīvāpaṃ,
  kṛṣṇatilaprasṛtaṃ prakuñcaṃ vā prātaḥ prātarupaseveta śītodakānupānam;
  ebhir abhivardhate 'gnirarśāṃsi copaśāmyanti || </l>

  <l xml:id="SS.4.6.14"><label>ci.6.14</label> dvipañcamūlīdantīcitrakapathyānāṃ
  tulāmāhṛtya jalacaturdroṇe vipācayet , tataḥ pādāvaśiṣṭaṃ kaṣāyam ādāya
  suśītaṃ guḍatulayā sahonmiśrya ghṛtabhājane niḥkṣipya māsamupekṣeta
  yavapalle, tataḥ prātaḥ prātarmātrāṃ pāyayeta,
  tenārśograhaṇīdoṣapāṇḍurogodāvartārocakā na bhavanti dīptaś cāgnir bhavati || </l>

  <l xml:id="SS.4.6.15"><label>ci.6.15</label>
  pippalīmaricaviḍaṅgailavālukalodhrāṇāṃ dve dve pale, indravāruṇyāḥ pañca
  palāni, kapitthamadhyasya daśa, pathyāphalānāmardhaprasthaḥ, prastho
  dhātrīphalānāṃ, etadaikadhyaṃ jalacaturdroṇe vipācya, pādāvaśeṣaṃ
  parisrāvya, suśītaṃ guḍatulādvayenonmiśrya, ghṛtabhājane niḥkṣipya,
  pakṣamupekṣeta yavapalle; tataḥ prātaḥ prātaryathābalam upayuñjīta | eṣa
  khalvariṣṭaḥ plīhāgniṣaṅgārśograhaṇīhṛtpāṇḍurogaśophakuṣṭhagulmodarakṛmiharo
  balavarṇakaraś ceti || </l>

  <l xml:id="SS.4.6.16"><label>ci.6.16</label> tatra vātaprāyeṣu
  snehasvedavamanavirecanāsthāpanānuvāsanamapratisiddhaṃ, pittajeṣu virecanam,
  evaṃ raktajeṣu saṃśamanaṃ, kaphajeṣu śṛṅgaverakulatthopayogaḥ,
  sarvadoṣaharaṃ yathoktaṃ sarvajeṣu, yathāsvauṣadhisiddhaṃ ca payaḥ
  sarveṣviti || </l>

  <l xml:id="SS.4.6.17"><label>ci.6.17</label> ata ūrdhvaṃ
  bhallātakavidhānam upadekṣyāmaḥ bhallātakāni paripakvānyanupahatānyāhṛtya
  tata ekamādāya dvidhā tridhā caturdhā vā chedayitvā kaṣāyakalpena vipācya
  tasya kaṣāyasya śuktimanuṣṇāṃ ghṛtābhyaktatālujihvauṣṭhaḥ prātaḥ
  prātarupaseveta, tato 'parāhṇe kṣīraṃ sarpirodana ityāhāraḥ; evam ekaikaṃ
  vardhayed yāvat pañcati, tataḥ pañca pañcābhivardhayed yāvat saptatiriti,
  prāpya ca saptatimapakarṣayed bhūyaḥ pañca pañca yāvat pañceti,
  pañcabhyastvekaikaṃ yāvadekam iti | evaṃ bhallātakasahasrām upayujya
  sarvakuṣṭhārśobhir vimukto balavānarogaḥ śatāyur bhavati || </l>

  <l xml:id="SS.4.6.18"><label>ci.6.18</label> dvivraṇīyoktena vidhānena
  bhallātakaniścyutitaṃ snehamādāya prātaḥ prātaḥ śuktimātram upayuñjīta, jīrṇe
  pūrvavadāhāraḥ phalaprakarṣaś ca | bhallātakamajjabhyo vā
  snehamādāyāpakṛṣṭadoṣaḥ pratisaṃsṛṣṭabhakto nivātamāgāraṃ praviśya
  yathābalaṃ prasṛtiṃ prakuñcaṃ vopayuñjīta, tasmiñjīrṇe kṣīraṃ sarpirodana
  ityāhāraḥ, evaṃ māsam upayujya māsatrayamādiṣṭāhāro rakṣedātmānaṃ; tataḥ
  sarvopatāpānapahṛtya varṇavān balavāñ śravaṇagrahaṇadhāraṇaśaktisaṃpanno
  varṣaśatāyurbhavati, māse māse ca prayoge varṣaśataṃ
  varṣaśatamāyuṣo 'bhivṛddhirbhavati, evaṃ daśamāsānupayujya
  varṣasahasrāyur bhavati || </l>

  <l xml:id="SS.4.6.19"><label>ci.6.19</label> bhavanti cātra yathā sarvāṇi
  kuṣṭhāni hataḥ svadirabījakau | tathaivārśāṃsi sarvāṇi vṛkṣakāruṣkarau
  hataḥ || </l>

  <l xml:id="SS.4.6.20"><label>ci.6.20</label> haridrāyāḥ prayogeṇa pramehā iva
  ṣoḍaśa | kṣārāgnī nātivartante tathā dṛśyā gudodbhavāḥ || </l>

  <l xml:id="SS.4.6.21"><label>ci.6.21</label> ghṛtāni dīpanīyāni lehāyaskṛtayaḥ
  surāḥ<ref rend="superscript footnote marker">*</ref> | āsavāś ca
  prayoktavyā vīkṣya doṣasamucchritam || </l>

  <l xml:id="SS.4.6.22"><label>ci.6.22</label>
  vegāvarodhastrīpṛṣṭhayānānyutkuṭukāsanam | yathāsvaṃ doṣalaṃ cānnamarśaḥsu
  parivarjayet ||</l>

  <p ana="trailer">iti suśrutasaṃhitāyāṃ cikitsāsthāne 'rśaścikitsitaṃ nāma
  ṣaṣṭho 'dhyāyaḥ ||6 ||</p>
 </div>
 <div n="7" type="adhyāya">
  <head>saptamo 'dhyāyaḥ |</head>
  <l xml:id="SS.4.7.1"><label>ci.7.1</label> athāto 'śmarīcikitsitaṃ
  vyākhyāsyāmaḥ || </l>

  <l xml:id="SS.4.7.2"><label>ci.7.2</label> yathovāca bhagavān dhanvantariḥ || </l>

  <l xml:id="SS.4.7.3"><label>ci.7.3</label> aśmarī dāruṇo vyādhirantakapratimo
  mataḥ | auṣadhais taruṇaḥ sādhyaḥ pravṛddhaśchedamarhati || </l>

  <l xml:id="SS.4.7.4"><label>ci.7.4</label> tasya pūrveṣu rūpeṣu snehādikrama
  iṣyate | tenāsyāpacayaṃ yānti vyādher mūlānyaśeṣataḥ || </l>

  <l xml:id="SS.4.7.5"><label>ci.7.5</label> pāṣāṇamedo vasuko vaśirāśmantakau
  tathā | śatāvarī śvadaṃṣṭrā ca bṛhatī kaṇṭakārikā || </l>

  <l xml:id="SS.4.7.6"><label>ci.7.6</label> kapotavaṅkā++ārtagalaḥ
  kaccakośīrakubjakāḥ<ref rend="superscript footnote marker">*</ref> ||
  vṛkṣādanī bhallukaś ca varuṇaḥ śākajaṃ phalam || </l>

  <l xml:id="SS.4.7.7"><label>ci.7.7</label> yavāḥ kulatthāḥ kolāni katakasya
  phalāni ca | ūṣakādipratīvāpameṣāṃ kvāthair ghṛtaṃ kṛtam || </l>

  <l xml:id="SS.4.7.8"><label>ci.7.8</label> bhinatti vātasaṃbhūtāmaśmarīṃ
  kṣipram eva tu | kṣārān yavāgūryūṣāṃś ca kaṣāyāṇi payāṃsi ca || </l>

  <l xml:id="SS.4.7.9"><label>ci.7.9</label> bhojanāni ca kurvīta varge 'smin
  vātanāśane | kuśaḥ kāśaḥ saro gundrā itkaṭo moraṭo 'śm abhit || </l>

  <l xml:id="SS.4.7.10"><label>ci.7.10</label> varī vidārī vārāhī
  śālimūlatrikaṇṭakam | bhallūkaḥ pāṭalā pāṭhā pattūro 'tha kuruṣṭikā || </l>

  <l xml:id="SS.4.7.11"><label>ci.7.11</label> punarnavā śirīṣaś ca kvathitāsteṣu
  sādhitam | ghṛtaṃ śilājamadhukabījair indīvarasya ca || </l>

  <l xml:id="SS.4.7.12"><label>ci.7.12</label> trapusair vārukādīnāṃ
  bījaiś cāvāpitaṃ śubham | bhinatti pittasaṃbhūtāmaśmarīṃ kṣipram eva tu || </l>

  <l xml:id="SS.4.7.13"><label>ci.7.13</label> kṣārān yavāgūryūṣāṃś ca kaṣāyāṇi
  payāṃsi ca | bhojanāni ca kurvīta varge 'smin pittanāśane || </l>

  <l xml:id="SS.4.7.14"><label>ci.7.14</label> gaṇo varuṇakādistu
  guggulvelāhareṇavaḥ | kuṣṭhabhadrādimaricaciktrakaiḥ sasurāhvayaiḥ || </l>

  <l xml:id="SS.4.7.15"><label>ci.7.15</label> etaiḥ siddhamajāsarpirūṣakādigaṇena
  ca | bhinatti kaphasaṃbhūtāmaśmarīṃ kṣipram eva tu || </l>

  <l xml:id="SS.4.7.16"><label>ci.7.16</label> kṣārān yavāgūryūṣāṃś ca kaṣāyāṇi
  payāṃsi ca | bhojanāni ca kurvīta varge 'smin kaphanāśane || </l>

  <l xml:id="SS.4.7.17"><label>ci.7.17</label> picukāṅkolakatakaśākendīvarajaiḥ
  phalaiḥ | cūrṇitaiḥ saguḍaṃ toyaṃ śarkarāśamanaṃ pibet || </l>

  <l xml:id="SS.4.7.18"><label>ci.7.18</label> krauñcoṣṭrarāsabhāsthīni śvadaṃṣṭrā
  <ref rend="superscript footnote marker">*</ref>tālamūlikā | ajamodā
  kadambarasya mūlaṃ nāgaram eva ca || </l>

  <l xml:id="SS.4.7.19"><label>ci.7.19</label> pītāni śarkarāṃ bhindyuḥ
  surayoṣṇodakena vā | trikaṇṭakasya bījānāṃ cūrṇaṃ mākṣikasaṃyutam || </l>

  <l xml:id="SS.4.7.20"><label>ci.7.20</label> avikṣīreṇa saptāhamaśmarībhedanaṃ
  pibet | dravyāṇāṃ tu ghṛtoktānāṃ kṣāro 'vimūtragālitaḥ || </l>

  <l xml:id="SS.4.7.21"><label>ci.7.21</label> grāmyasattvaśakṛtkṣāraiḥ saṃyuktaḥ
  sādhitaḥ śanaiḥ | tatroṣakādirāvāpaḥ kāryastrikaṭukānvitaḥ || </l>

  <l xml:id="SS.4.7.22"><label>ci.7.22</label> eṣa kṣāro 'śmarīṃ gulmaṃ śarkarāṃ ca
  bhinattyapi | tilāpāmārgakadalīpalāśayavakalkajaḥ || </l>

  <l xml:id="SS.4.7.23"><label>ci.7.23</label> kṣāraḥ peyo 'vimūtreṇa
  śarkarānāśanaḥ paraḥ | pāṭalākaravīrāṇāṃ kṣāramevaṃ samācaret || </l>

  <l xml:id="SS.4.7.24"><label>ci.7.24</label> śvadaṃṣṭrāyaṣṭikābrahmīkalkaṃ
  vā 'kṣasamaṃ pibet | sahaiḍakākhyau peyau vā śobhāñjanakamārkavau || </l>

  <l xml:id="SS.4.7.25"><label>ci.7.25</label> kapotavaṅkāmūlaṃ vā pibedamlaiḥ
  surādibhiḥ | tatsiddhaṃ vā pibet kṣīraṃ vedanābhir upadrutaḥ || </l>

  <l xml:id="SS.4.7.26"><label>ci.7.26</label> harītakyādisiddhaṃ vā
  varṣābhūsiddham eva vā | sarvathaivopayojyaḥ syād gaṇo vīratarādikaḥ || </l>

  <l xml:id="SS.4.7.27"><label>ci.7.27</label> ghṛtaiḥ kṣāraiḥ kaṣāyaiś ca kṣīraiḥ
  sottarabastibhiḥ | yadi nopaśamaṃ <ref rend="superscript footnote marker"
  >*</ref>gacchecchedastatrottaro vidhiḥ || </l>

  <l xml:id="SS.4.7.28"><label>ci.7.28</label> kuśalasyāpi vaidyasya yataḥ
  siddhirihādhruvā | upakramo jaghanyo 'yamataḥ saṃparikīrtitaḥ || </l>

  <l xml:id="SS.4.7.29"><label>ci.7.29</label> akriyāyāṃ dhruvo mṛtyuḥ kriyāyāṃ
  saṃśayo bhavet | tasmād āpṛcchya kartavyamīśvaraṃ sādhukāriṇā || </l>

  <l xml:id="SS.4.7.30"><label>ci.7.30</label> atha <ref rend="superscript
  footnote marker"
  >*</ref>rogānvitam upasnigdhamapakṛṣṭakoṣamīṣatkarśitamabhyaktasvinnaśarīraṃ
  bhuktavantaṃ kṛtabalimaṅgalasvastivācanamagropaharaṇīyoktena
  vidhānenopakalpitasambhāramāśvāsya, tato balavantamaviklavamājānusame
  phalake prāgupaviṣṭānyapuruṣasyotsaṅge niṣaṇṇapūrvakāyamuttānamunnatakaṭīkaṃ
  vastrādhārakopaviṣṭaṃ saṅkucitajānukūrparamitareṇa sahāvabaddhaṃ sūtreṇa
  śāṭakair vā, tataḥ svabhyaktanābhipradeśasya vāmapārśvaṃ vimṛdya
  muṣṭinā 'vapīḍayed adhonābheryāvadaśmaryadhaḥ prapanneti, tataḥ snehābhyakte
  kḷptanakhe vāmahastapradeśinīmadhyame aṅgulyau pāyau
  praṇidhāyānusevanīmāsādya prayatnabalābhyāṃ pāyumeḍhrāntaramānīya,
  nirvyalīkamanāyatamaviṣamaṃ ca bastiṃ sanniveśya, bhṛśamutpīḍayed aṅgulibhyāṃ
  yathā granthirivonnataṃ śalyaṃ bhavati || </l>

  <l xml:id="SS.4.7.31"><label>ci.7.31</label> sa cedgṛhītaśalye tu vivṛtākṣo
  vicetanaḥ | hatavallambaśīrṣaś ca nirvikāro mṛtopamaḥ || </l>

  <l xml:id="SS.4.7.32"><label>ci.7.32</label> na tasya nirharec chalyaṃ nirharet
  tu mriyeta saḥ | vinā tveteṣu rūpeṣu nirhartuṃ prayateta<ref
  rend="superscript footnote marker">*</ref> vai || </l>

  <l xml:id="SS.4.7.33"><label>ci.7.33</label> tataḥ savye pārśve sevanīṃ
  yavamātreṇa muktvā 'vacārayecchastramaśmarīpramāṇaṃ, dakṣīṃato vā
  kriyāsaukaryahetorityeke, yathā sā na bhidyate cūrṇyate vā tathā prayateta,
  cūrṇamalpamapyavasthitaṃ hi punaḥ parivṛddhimeti, tasmāt
  samastāmagravakreṇādadīta; strīṇāṃ tu bastipārśvagato garbhāśayaḥ
  sannikṛṣṭaḥ, tasmāt tāsāmutsaṅgavacchastraṃ<ref rend="superscript footnote
  marker">*</ref> pātayet, ato 'nyathā khalvāsāṃ
  mūtrasrāvī vraṇo bhavet, puruṣasya vā mūtraprasekakṣaṇanānmūtrakṣaraṇam;
  aśmarīvraṇādṛte<ref rend="superscript footnote marker">*</ref>
  bhinnabastirekadhā 'pi na bhavati, dvidhā bhinnabastirāśmariko na sidhyati,
  <ref rend="superscript
  footnote marker"
  >*</ref>aśmarīvraṇanimittamekadhābhinnabastirjīvati,
  kriyābhyāsācchāstravihitacchedānniḥsyandaparivṛddhatvāc ca śalyasyeti |
  uddhṛtaśalyaṃ tūṣṇodakadroṇyāmavagāhya svedayet, tathā hi bastirasṛjā na
  pūryate; pūrṇe vā kṣīravṛkṣakaṣāyaṃ puṣpanetreṇa vidadhyāt || </l>

  <l xml:id="SS.4.7.34"><label>ci.7.34</label> bhavati cātra kṣīravṛkṣakaṣāyastu
  puṣpanetreṇa yojitaḥ | nirharedaśmarīṃ tūrṇaṃ raktaṃ bastigataṃ ca yat || </l>

  <l xml:id="SS.4.7.35"><label>ci.7.35</label> mūtramārgaviśodhanārthaṃ cāsmai
  guḍasauhityaṃ vitaret; uddhṛtya cainaṃ madhughṛtābhyaktavraṇaṃ
  mūtraviśodhanadravyasiddhāmuṣṇāṃ saghṛtāṃ yavāgūṃ pāyayetobhayakālaṃ
  trirātraṃ; trirātrādūrdhvaṃ guḍapragāḍhena payasā mṛdvodanamalpaṃ
  bhojayed daśarātraṃ (<ref rend="superscript footnote marker"
  >*</ref>mūtrāsṛgviśuddhyarthaṃ vraṇakledanārthaṃ ca), daśarātrādūrdhvaṃ
  phalāmlair jāṅgalarasair upācaret; tato daśarātraṃ cainamapramattaḥ svedayet
  snehena dravasvedena vā; kṣīravṛkṣakaṣāyeṇa cāsya vraṇaṃ prakṣālayet;
  rodhramadhukamañjiṣṭhāprapauṇḍarīkakalkair vraṇaṃ pratigrāhayet; eteṣv eva
  haridrāyuteṣu tailaṃ ghṛtaṃ vā vipakvaṃ vraṇābhyañjanamiti; styānaśoṇitaṃ
  cottarabastibhir upācaret; saptarātrāc ca svamārgamapratipadyamāne mūtre
  vraṇaṃ yathoktena vidhinā dahedagninā, svamārgapratipanne
  cottarabastyāsthāpanānuvāsanair upācarenmadhurakaṣāyair iti; yadṛcchayā vā
  mūtramārgapratipannāmantarāsaktāṃ śukrāśmarīṃ śarkarāṃ vā srotasā 'paharet,
  evaṃ cāśakye vidārya nāḍīṃ śastreṇa baḍiśenoddharet |
  rūḍhavraṇaś cāṅganāśvanaganāgarathadrumān nāroheta varṣaṃ, nāpsu plaveta,
  bhuñjīta vā guru || </l>

  <l xml:id="SS.4.7.36"><label>ci.7.36</label>
  mūtravahaśukravahamuṣkasrotomūtraprasekasevanīyonigudabastīnaṣṭau pariharet |
  tatra mūtravahacchedānmaraṇaṃ mūtrapūrṇabasteḥ, śukravahacchedānmaraṇaṃ
  klaibyaṃ vā, muṣkasrotaupaghātād dhvajabhaṅgaḥ,
  mūtrprasekakṣaṇanānmūtraprakṣaraṇaṃ, sevanīyonicchedādrujaḥ prādurbhāvaḥ,
  bastigudaviddhalakṣaṇaṃ prāguktam iti || </l>

  <l xml:id="SS.4.7.37"><label>ci.7.37</label> bhavati cātra
  marmāṇyaṣṭāvasaṃbudhya srotojāni śarīriṇām | vyāpādayed bahūnmartyān
  śastrakarmāpaṭurbhiṣak || </l>

  <l xml:id="SS.4.7.38"><label>ci.7.38</label> sevanī śukraharaṇī srotasī
  phalayor gudam | mūtrasekaṃ mūtravahaṃ yonirbastis tathā 'ṣṭamaḥ ||</l>

  <p ana="trailer">iti suśrutasaṃhitāyāṃ cikitsāsthāne 'śmarīcikitsitaṃ nāma
  saptamo 'dhyāyaḥ ||7 ||</p>
 </div>
 <div n="8" type="adhyāya">
  <head>aṣṭamo 'dhyāyaḥ |</head>
  <l xml:id="SS.4.8.1"><label>ci.8.1</label> athāto bhagandarāṇāṃ cikitsitaṃ
  vyākhyāsyāmaḥ || </l>

  <l xml:id="SS.4.8.2"><label>ci.8.2</label> yathovāca bhagavān dhanvantariḥ || </l>

  <l xml:id="SS.4.8.3"><label>ci.8.3</label> pañca bhagandarā vyākhyātāḥ<ref
  rend="superscript footnote marker">*</ref>, teṣv asādhyaḥ śambūkāvartaḥ
  śalyanimittaś ca; śeṣāḥ kṛcchrasādhyāḥ || </l>

  <l xml:id="SS.4.8.4"><label>ci.8.4</label> tatra
  bhagandarapiḍakopadrutamāturamapatarpaṇādivirecanāntenaikādaśavidhenopakrameṇopakrametāpakvapiḍakaṃ,
  pakveṣu copasnigdhamavagāhasvinnaṃ śayyāyāṃ sanniveśyārśasamiva yantrayitvā,
  bhagandaraṃ samīkṣya parācīnamavācīnaṃ vā, tataḥ praṇidhāyaiṣaṇīmunnamya
  sāśayamuddharecchastreṇa; antarmukhe caivaṃ samyagyantraṃ praṇidhāya
  pravāhamāṇasya bhagandaramukhamāsādyaiṣaṇīṃ dattvā śastraṃ pātayet; āsādya
  vā 'gniṃ kṣāraṃ ceti; etat sāmānyaṃ sarveṣu || </l>

  <l xml:id="SS.4.8.5"><label>ci.8.5</label> viśeṣatas tu nāḍyantare vraṇān kuryād 
  bhiṣak tu śataponake | tatasteṣūparūḍheṣu śeṣā nāḍīrupācaret || </l>

  <l xml:id="SS.4.8.6"><label>ci.8.6</label> gatayo 'nyonyasaṃbaddhā
  bāhyāśchedyāstvanekadhā | nāḍīranabhis aṃbaddhā yaśchinattyekadhā bhiṣak || </l>

  <l xml:id="SS.4.8.7"><label>ci.8.7</label> sa kuryād vivṛtaṃ jantorvraṇaṃ
  gudavidāraṇam | tasya tadvivṛtaṃ mārgaṃ viṇmūtramanugacchati || </l>

  <l xml:id="SS.4.8.8"><label>ci.8.8</label> āṭopaṃ gudaśūlaṃ ca karoti pavano
  bhṛśam | tatrādhigatatantro 'pi bhiṣaṅguhyedasaṃśayam || </l>

  <l xml:id="SS.4.8.9"><label>ci.8.9</label> tasmānna vivṛtaḥ kāryo vraṇastu
  śataponake | vyādhau tatra bahucchidre bhiṣajā vai vijānatā || </l>

  <l xml:id="SS.4.8.10"><label>ci.8.10</label> ardhalāṅgalakaśchedaḥ kāryo
  lāṅgalako 'pi vā | sarvatobhadrako vā 'pi kāryo gotīrthako 'pi vā || </l>

  <l xml:id="SS.4.8.11"><label>ci.8.11</label> sarvataḥ snāvamārgāstu
  dahedvaidyas tathā 'gninā | sukumārasya bhīrorhi duṣkaraḥ śataponakaḥ || </l>

  <l xml:id="SS.4.8.12"><label>ci.8.12</label> rujāsnāvāpahaṃ tatra svedamāśu
  prayojayet | svedadravyair yathoddiṣṭaiḥ kṛśarāpāyasādibhiḥ || </l>

  <l xml:id="SS.4.8.13"><label>ci.8.13</label>
  grāmyānūpaudakair māṃsair lāvādyair vā 'pi viṣkiraiḥ | vṛkṣādanīmathair aṇḍaṃ
  bilvādiṃ ca gaṇaṃ tathā || </l>

  <l xml:id="SS.4.8.14"><label>ci.8.14</label> kaṣāyaṃ sukṛtaṃ kṛtvā snehakumbhe
  niṣecayet | nāḍīsvedena tenāsya taṃ vraṇaṃ svedayed bhiṣak || </l>

  <l xml:id="SS.4.8.15"><label>ci.8.15</label> tilair
  aṇḍātasīmāṣayavagodhūmasarṣapān | lavaṇānyamlavargaṃ ca
  sthālyāmevopasādhayet || </l>

  <l xml:id="SS.4.8.16"><label>ci.8.16</label> āturaṃ svedayettena tathā sidhyati
  kurvataḥ | svinnaṃ ca pāyayed enaṃ kuṣṭhaṃ ca lavaṇāni ca || </l>

  <l xml:id="SS.4.8.17"><label>ci.8.17</label> vacāhiṅgvajamodaṃ ca samabhāgāni
  sarpiṣā | mārdvīkenāthavā 'mlena surāsauvīrakeṇa vā || </l>

  <l xml:id="SS.4.8.18"><label>ci.8.18</label> tato madhukatailena tasya
  siñcedbhiṣagbraṇam | pariṣiñcedgudaṃ cāsya tailair vātarujāpahaiḥ || </l>

  <l xml:id="SS.4.8.19"><label>ci.8.19</label> vidhinā 'nena viṇmūtraṃ
  svamārgamadhigacchati | anye copadravāstīvrāḥ sidhyantyatra na saṃśayaḥ || </l>

  <l xml:id="SS.4.8.20"><label>ci.8.20</label> śataponaka ākhyāta uṣṭragrīve
  kriyāṃ śṛṇu | athoṣṭragrīvameṣitvā chittvā kṣāraṃ nipātayet || </l>

  <l xml:id="SS.4.8.21"><label>ci.8.21</label> pṛtimāṃsavyapohārthamagniratra na
  pūjitaḥ | athainaṃ ghṛtasaṃsṛṣṭais tilaiḥ <ref rend="superscript footnote
  marker">*</ref>piṣṭaiḥ prapepayet || </l>

  <l xml:id="SS.4.8.22"><label>ci.8.22</label> bandhaṃ tato 'nukurvīta pariṣekaṃ tu
  sarpiṣā | tṛtīye divase muktvā yathāsvaṃ śodhayed bhiṣak<ref rend="superscript
  footnote marker">*</ref> || </l>

  <l xml:id="SS.4.8.23"><label>ci.8.23</label> tataḥ śuddhaṃ viditvā ca ropayettu
  yathākramam | utkṛtyāsrāvamārgaṃs tu parisrāviṇi buddhimān || </l>

  <l xml:id="SS.4.8.24"><label>ci.8.24</label> kṣāreṇa vā srāvagatiṃ
  daheddhutavahena vā | sukhoṣṇenāṇutailena secayed gudamaṇḍalam || </l>

  <l xml:id="SS.4.8.25"><label>ci.8.25</label> upanāhāḥ pradehāś ca
  mūtrakṣārasamanvitāḥ | vāmanīyauṣadhaiḥ kāryāḥ pariṣekāś ca mātrayā || </l>

  <l xml:id="SS.4.8.26"><label>ci.8.26</label> mṛdubhūtaṃ
  viditvainamalpasrāvaruganvitam | gatimanviṣya śastreṇa chindyāt <ref
  rend="superscript footnote marker">*</ref>kharujūrapatrakam || </l>

  <l xml:id="SS.4.8.27"><label>ci.8.27</label> candrārdhaṃ candracakraṃ ca
  sūcīmusvamavāṅmukham | chittvā 'gninā dahet samyagevaṃ kṣāreṇa vā punaḥ || </l>

  <l xml:id="SS.4.8.28"><label>ci.8.28</label> tataḥ saṃśodhanair eva
  mṛdupūrvair viśodhayet | bahirantarmukhaś cāpi śiśoryasya bhagandaraḥ || </l>

  <l xml:id="SS.4.8.29"><label>ci.8.29</label> tasyāhitaṃ
  virekāgniśastrakṣārāvacāraṇam | yadyanmṛdu ca tīkṣṇaṃ ca
  tattattasyāvacārayet || </l>

  <l xml:id="SS.4.8.30"><label>ci.8.30</label> āragvadhaniśākālācūrṇaṃ
  madhughṛtāplutam | agravartipraṇihitaṃ vraṇānāṃ śodhanaṃ hitam || </l>

  <l xml:id="SS.4.8.31"><label>ci.8.31</label> yogo 'yaṃ nāśayatyāśu gatiṃ
  meghamivānilaḥ | āgantuje bhiṣaṅnāḍīṃ śastreṇotkṛtya yatnataḥ || </l>

  <l xml:id="SS.4.8.32"><label>ci.8.32</label> jambvoṣṭenāgnivarṇena taptayā vā
  śalākayā | dahedyathoktaṃ matimāṃstaṃ vraṇaṃ susamāhitaḥ || </l>

  <l xml:id="SS.4.8.33"><label>ci.8.33</label> kṛmighnaṃ ca vidhiṃ
  kuryāc chalyānayanam eva ca | pratyākhyāyaiṣa cārabhyo varjyaś cāpi tridoṣajaḥ || </l>

  <l xml:id="SS.4.8.34"><label>ci.8.34</label> etat karma samākhyātaṃ
  sarveṣāmanupūrvaśaḥ | eṣāṃ tu śastrapatanādvedanā yatra<ref rend="superscript
  footnote marker">*</ref> jāyate || </l>

  <l xml:id="SS.4.8.35"><label>ci.8.35</label> tatrāṇutailenoṣṇena pariṣekaḥ
  praśasyate | vātaghnauṣadhasaṃpūrṇāṃ sthālīṃ chidraśarāvikām || </l>

  <l xml:id="SS.4.8.36"><label>ci.8.36</label> snehābhyaktagudastaptāmadhyāsīta
  sabāṣpikām | nāḍyā vā 'syāharet svedaṃ śayānasya rujāpaham | uṣṇodake 'vagāhyo
  vā tathā śāmyati vedanā || </l>

  <l xml:id="SS.4.8.37"><label>ci.8.37</label>
  kadalīmṛgalopākapriyakājinasaṃbhṛtān | kārayed upanāhāṃś ca sālvaṇādīna
  vicakṣaṇaḥ || </l>

  <l xml:id="SS.4.8.38"><label>ci.8.38</label> kaṭutrikaṃ vacāhiṅgulavaṇānyatha
  dīpyakam | pāyayeccāmlakaulatthasurāsauvīrakādibhiḥ || </l>

  <l xml:id="SS.4.8.39"><label>ci.8.39</label>
  jyotiṣmatīlāṅgalakīśyāmādantītrivṛttilāḥ | kuṣṭhaṃ śatāhvā golomī tilvako
  girikarṇikā || </l>

  <l xml:id="SS.4.8.40"><label>ci.8.40</label> kāsīsaṃ kāñcanaksīryau vargaḥ
  śodhana iṣyate | trivṛttilā nāgadantī mañjiṣṭhā payāa saha || </l>

  <l xml:id="SS.4.8.41"><label>ci.8.41</label> utsādanaṃ bhavedetat
  saindhavakṣaudrasaṃyutam | rasāñjanaṃ haridre dve mañjiṣṭhānimbapallavāḥ || </l>

  <l xml:id="SS.4.8.42"><label>ci.8.42</label> trivṛttejovatīdantīkalko<ref
  rend="superscript footnote marker">*</ref> nāḍīvraṇāpahaḥ | kuṣṭhaṃ
  trivṛttilā dantī māgadhyaḥ saindhavaṃ madhu || </l>

  <l xml:id="SS.4.8.43"><label>ci.8.43</label> rajanī triphalā tutthaṃ hitaṃ
  syād vraṇaśodhanam | māgadhyo madhukaṃ rodhraṃ kuṣṭhamelā hareṇavaḥ || </l>

  <l xml:id="SS.4.8.44"><label>ci.8.44</label> samaṅgā dhātakī caiva sārivā
  rajanīdvayam | priyaṅgavaḥ sarjarasaḥ padmakaṃ padmakesaram || </l>

  <l xml:id="SS.4.8.45"><label>ci.8.45</label>
  <ref rend="superscript footnote marker">*</ref>sudhā vacā lāṅgalakī
  madhūcchiṣṭaṃ sasaindhavam | etat saṃbhṛtya saṃbhāraṃ tailaṃ dhīro
   vipācayet || </l>

  <l xml:id="SS.4.8.46"><label>ci.8.46</label> etadvai gaṇḍamālāsu maṇḍaleṣv atha
  mehiṣu | ropaṇārthaṃ hitaṃ tailaṃ bhagandaravināśanam || </l>

  <l xml:id="SS.4.8.47"><label>ci.8.47</label> nyagrodhādigaṇaś caiva hitaḥ
  śodhanaropaṇe<ref rend="superscript footnote marker">*</ref> | tailaṃ
  ghṛtaṃ vā tatpakvaṃ bhagandaravināśanam || </l>

  <l xml:id="SS.4.8.48"><label>ci.8.48</label> trivṛddantīharidrārkamūlaṃ
  lohāśvamārakau | viḍaṅgasāraṃ triphalā snuhyarkapayasī madhu || </l>

  <l xml:id="SS.4.8.49"><label>ci.8.49</label>
  madhūcchiṣṭasamāyuktais tailametair vipācayet | bhagandaravināśārthametadyojyaṃ
  viśeṣataḥ || </l>

  <l xml:id="SS.4.8.50"><label>ci.8.50</label> citrakārkau trivṛtpāṭhe malapūṃ
  hayamārakam | sudhāṃ vacāṃ lāṅgalakīṃ saptaparṇaṃ suvarcikām || </l>

  <l xml:id="SS.4.8.51"><label>ci.8.51</label> jyotiṣmatīṃ ca sambhṛtya tailaṃ
  dhīro vipācayet | etaddhi syandanaṃ tailaṃ bhṛśaṃ dadyādbhagandare || </l>

  <l xml:id="SS.4.8.52"><label>ci.8.52</label> śodhanaṃ ropaṇaṃ caiva
  sarvaṇakaraṇaṃ tathā | dvivraṇīyamavekṣeta vraṇāvasthāsu buddhimān || </l>

  <l xml:id="SS.4.8.53"><label>ci.8.53</label> chidrādūrdhvaṃ
  haredoṣṭhamarśoyantrasya yantravit | tato bhagandare
  dadyādetadardhendusannibham || </l>

  <l xml:id="SS.4.8.54"><label>ci.8.54</label> vyāyāmaṃ maithunaṃ kopaṃ
  pṛṣṭhayānaṃ gurūṇi ca | saṃvatsaraṃ parihareduparūḍhavraṇo naraḥ ||</l>

  <p ana="trailer">iti suśrutasaṃhitāyāṃ cikitsāsthāne bhagandaracikitsitaṃ
  nāmāṣṭamo 'dhyāyaḥ ||8 ||</p>
 </div>
 <div n="9" type="adhyāya">
  <head>navamo 'dhyāyaḥ |</head>
  <l xml:id="SS.4.9.1"><label>ci.9.1</label> athātaḥ kuṣṭhacikitsitaṃ
  vyākhyāsyāmaḥ || </l>

  <l xml:id="SS.4.9.2"><label>ci.9.2</label> yathovāca bhagavān dhanvantariḥ || </l>

  <l xml:id="SS.4.9.3"><label>ci.9.3</label> viruddhādhyaśanāsātmyavegavighātaiḥ
  snehādīnaṃ cāyathārambhaiḥ pāpakriyayā purākṛtakarmayogāc ca tvagdoṣā
  bhavanti || </l>

  <l xml:id="SS.4.9.4"><label>ci.9.4</label> tatra tvagdoṣī
  māṃsavasādugdhadadhitailakulatthamāṣaniṣpāvekṣupiṣṭavikārāmlaviruddhādhyaśanājīrṇavidāhyabhiṣyandīni
  divāsvapnaṃ <ref rend="superscript footnote marker">*</ref>vyavāyaṃ ca
  pariharet || </l>

  <l xml:id="SS.4.9.5"><label>ci.9.5</label> tataḥ
  śāliṣaṣṭikayavagodhūmakoradūṣaśyāmākoddālakādīnanavān bhuñjīta
  mudgāḍhakyor anyatarasya yūṣeṇa sūpena vā nimbapatrāruṣkaravyāmiśreṇa,
  maṇḍūkaparṇyavalgujāṭarūpikāpuṣpaiḥ sarpiḥsiddhaiḥ sarṣapatailasiddhair vā,
  tiktavargeṇa vā 'bhihitena; māṃsasātmyāya vā jāṅgalamāṃsamamedaskaṃ vitaret;
  tailaṃ vajrakamabhyaṅgārthe; āragvadhādikaṣāyamutsādanārthe;
  pānapariṣekāvagāhādiṣu ca khadirakaṣāyam; ityeṣa āhārācāravibhāgaḥ || </l>

  <l xml:id="SS.4.9.6"><label>ci.9.6</label> tatra pūrvarūpeṣūbhayataḥ
  saṃśodhanamāseveta | tatra tvaksaṃprāpte śodhanālepanāni, śoṇitaprāpte
  saṃśodhanālepanakaṣāyapānaśoṇitāvasecanāni, māṃsaprāpte
  śodhanālepanakaṣāyapānaśoṇitāvasecanāriṣṭamanthaprāśāḥ,
  caturthakarmaguṇaprāptaṃ yāpyamātmavataḥ saṃvidhānavataś ca, tatra
  saṃśodhanācchoṇitāvasecanāccordhvaṃ
  bhallātaśilājatudhātumākṣīkaguggulvagurutuvarakakhadirāsanāyaskṛtividhānamāseveta;
  pañcamaṃ naivopakramet || </l>

  <l xml:id="SS.4.9.7"><label>ci.9.7</label> tatra prathamam eva kuṣṭhinaṃ
  snehapānavidhānenopapādayet |
  meṣaśṛṅgīśvadaṃṣṭrāśārṅgeṣṭāgudūcīdvipañcamūlīsiddhaṃ tailaṃ ghṛtaṃ vā
  vātakuṣṭināṃ pānābhyaṅgayor vidadhyāt,
  dhavāśvakarṇakakubhapalāśapicumardaparpaṭakamadhukarodhrasamaṅgāsiddhaṃ
  sarpiḥ pittakuṣṭhināṃ,
  priyālaśālāragvadhanimbasaptaparṇacitrakamaricavacākuṣṭhasiddhaṃ
  śleṣmakuṣṭhināṃ bhallātakābhayāviḍaṅgasiddhaṃ vā, sarveṣāṃ tuvarakatailaṃ
  bhallātakatailaṃ veti || </l>

  <l xml:id="SS.4.9.8"><label>ci.9.8</label>
  saptaparṇāragvadhātiviṣekṣurapāṭhākaṭurohiṇyamṛtātriphalāpaṭolapicumardaparpaṭakadurālabhātrāyamāṇāmustācandanapadmakaharidropakulyāviśālāmūrvāśatāvarīsārivendrayavāṭarūṣakaṣaṭgranthāmadhukabhūnimbagṛṣṭikā
  iti samabhāgāḥ kalkaḥ syāt, kalkāccaturguṇaṃ sarpiḥ prakṣipya taddviguṇo
  dhātrīphalarasastaccaturguṇā āpāstadaikadhyaṃ samāloḍya vipacet,
  etanmahātiktakaṃ nāma sarpiḥ
  kuṣṭhaviṣamajvararaktapittahṛdrogonmādāpasmāragulmapiḍākāsṛgdaragalagaṇḍagaṇḍamālāślīpadapāṇḍurogavisarpārśaḥṣāṇḍhyakaṇḍūpāmādīñchamayed iti || </l>

  <l xml:id="SS.4.9.9"><label>ci.9.9</label>
  triphalāpaṭolapicumandāṭarūṣakakaṭurohiṇīdurālabhātrāyamāṇāḥ
  parpaṭakaś caiteṣāṃ dvipalikān bhāgāñjaladroṇe prakṣipya pādāvaśeṣaṃ
  kaṣāyamādāya kalkapeṣyāṇīmāni <ref rend="superscript footnote marker"
  >*</ref>bheṣajānyardhapalikāni
  trāyamāṇāmustendrayavacandanakirātatiktāni pippalyaś caitāni ghṛtaprasthe
  samāvāpya vipacet, etattiktakaṃ nāma sarpiḥ
  kuṣṭhaviṣamajvaragulmārśograhaṇīdoṣaśophapāṇḍurogavisarpaṣāṇḍhyaśamanamūrdhvajatrugatarogaghnaṃ
  ceti || </l>

  <l xml:id="SS.4.9.10"><label>ci.9.10</label> ato 'nyatamena ghṛtena
  snigdhasvinnasyaikāṃ dve tisraś catasraḥ pañca vā sirā vidhyet; maṇḍalāni
  cotsannānyavalikhedabhīṣṇaṃ, pracchayed vā,
  samudraphenaśākagojīkākodumbarikāpatrair vā 'vaghṛṣyālepayellākṣāsarjarasarasāñjanaprapunnāḍāvalgujatejovatyaśvamārakārkakuṭajārevatamūlakalkair mūtrapiṣṭaiḥ
  pittapiṣṭair vā,
  svarjikātutthakāsīsaviḍaṅgāgāradhūmacitrakakaṭukasudhāharidrāsaindhavakalkair vā,
  etānyevāvāpya kṣārakalpena niḥsrute pālāśe kṣāre tato vipācya phāṇītamiva
  saṃjātamavatārya lepayet, jyotiṣkaphalalākṣāmaricappilīsumanaḥpatrair vā,
  haritālamanaḥśilārkakṣīratilaśigrumaricakalkair vā,
  svarjikākuṣṭhatutthakuṭajacitrakaviḍaṅgamaricarodhramanaḥśilākalair vā,
  harītakīkarañjikāviḍaṅgasiddhārthakalavaṇarocanāvalgujaharidrākalkair vā || </l>

  <l xml:id="SS.4.9.11"><label>ci.9.11</label> sarve kuṣṭhāpahāḥ siddhā lepāḥ
  sapta prakīrtitāḥ | vaiśeṣikānatastūrdhvaṃ dadrūśvitreṣu me śṛṇu || </l>

  <l xml:id="SS.4.9.12"><label>ci.9.12</label> lākṣā kuṣṭhaṃ sarṣapāḥ śrīniketaṃ
  rātrirvyeṣaṃ cakramardasya bījam | kṛtvaikasthaṃ takrapiṣṭaḥ pralepo
  dadrūṣūkto mūlakādbījayuktaḥ || </l>

  <l xml:id="SS.4.9.13"><label>ci.9.13</label> sindhūdbhūtaṃ cakramardasya
  bījamikṣūdbhūtaṃ keśaraṃ tārkṣyaśailam | piṣṭo lepo 'yaṃ kapitthādrasena
  dadrūstūrṇaṃ nāśayatyeṣa yogaḥ<ref rend="superscript footnote marker"
  >*</ref> || </l>

  <l xml:id="SS.4.9.14"><label>ci.9.14</label> hemakṣīrī vyādhighātaḥ śirīṣo
  nimbaḥ sarjo vatsakaḥ sājakarṇaḥ | śīghraṃ tīvrā nāśayantīha dadrūḥ
  snānālepodgharṣaṇeṣūpayuktāḥ || </l>

  <l xml:id="SS.4.9.15"><label>ci.9.15</label> bhadrāsaṃjñodumbarīmūlatulyaṃ
  dattvā mūlaṃ kṣodayitvā malapvāḥ | siddhaṃ toyaṃ pītamuṣṇe sukhoṣṇaṃ
  sphoṭāñchvitre puṇḍarīke ca kuryāt || </l>

  <l xml:id="SS.4.9.16"><label>ci.9.16</label> dvaipaṃ dagdhaṃ carma mātaṅgajaṃ vā
  bhinne sphoṭe tailayuktaṃ pralepaḥ | pūtiḥ kīṭo rājavṛkṣodbhavena kṣāreṇāktaḥ
  śvitrameko nihanti || </l>

  <l xml:id="SS.4.9.17"><label>ci.9.17</label> kṛṣṇasya sarpasya masī sudagdhā
  baibhītakaṃ tailamatha dvitīyam | etat samastaṃ mṛditaṃ pralepācchvitrāṇi
  sarvāṇyapahanti śīghram || </l>

  <l xml:id="SS.4.9.18"><label>ci.9.18</label> adhyardhatoye <ref
  rend="superscript footnote marker">*</ref>sumatisrutasya kṣārasya
  kalpena tu saptakṛtvaḥ | tailaṃ śṛtaṃ tena caturguṇena śvitrāpahaṃ
  mrakṣaṇametadagryam || </l>

  <l xml:id="SS.4.9.19"><label>ci.9.19</label> ghṛtena yuktaṃ prapunāḍabījaṃ
  kuṣṭhaṃ ca yaṣṭīmadhukaṃ ca piṣṭvā | śvetāya dadyād gṛhakukkuṭāya
  caturthabhaktāya bubhukṣitāya || </l>

  <l xml:id="SS.4.9.20"><label>ci.9.20</label> tasyopasaṃgṛhya ca tat
  purīṣamutpācitaṃ<ref rend="superscript footnote marker">*</ref> sarvata
  eva lompet | abhyantaraṃ māsamimaṃ prayogaṃ prayojayecchvitramatho nihanti || </l>

  <l xml:id="SS.4.9.21"><label>ci.9.21</label> kṣāre sudagdhe jalagaṇḍaje<ref
  rend="superscript footnote marker">*</ref> tu gajasya mūtreṇa bahusrute
  ca | droṇapramāṇe daśabhāgayuktaṃ dattvā pacedbījamavalgujasya || </l>

  <l xml:id="SS.4.9.22"><label>ci.9.22</label> etadyadā cikkaṇatām upaiti tadā
  samastaṃ<ref rend="superscript footnote marker">*</ref> guṭikā
  vidadhyāt | śvitraṃ pralimpedatha saṃpraghṛṣya<ref rend="superscript footnote
  marker">*</ref> tayā vrajedāśu savarṇabhāvam || </l>

  <l xml:id="SS.4.9.23"><label>ci.9.23</label> kaṣāyakalpena subhāvitāṃ tu <ref
  rend="superscript footnote marker">*</ref>jalaṃ tvacā cūtaharītakīnām |
  tāṃ tāmradīpe praṇidhāya dhīmān vartiṃ vaṭakṣīrasubhāvitāṃ tu || </l>

  <l xml:id="SS.4.9.24"><label>ci.9.24</label> ādīpya tajjātamasīṃ gṛhītvā tāṃ
  cāpi pathyāmbhasi bhagvayitvā | <ref rend="superscript footnote marker"
  >*</ref>saṃpracchitaṃ tadbahuśaḥ kilāsaṃ tailena siktaṃ kaṭunā prayāti || </l>

  <l xml:id="SS.4.9.25"><label>ci.9.25</label> āvalgujaṃ bījamagryaṃ nadījaṃ
  kākāhvānodumbarī yā ca lākṣā | lauhaṃ cūrṇaṃ māgadhī tārkṣyaśailaṃ tulyāḥ
  kāryāḥ kṛṣṇavarṇāstilāś ca || </l>

  <l xml:id="SS.4.9.26"><label>ci.9.26</label> vartiṃ kṛtvā tāṃ gavāṃ pittapiṣṭāṃ
  lepaḥ kāryaḥ śvitriṇāṃ śvitrahārī | lepāt pittaṃ śaikhinaṃ śvitrahāri
  hrīberaṃ vā dagdhametena yuktam || </l>

  <l xml:id="SS.4.9.27"><label>ci.9.27</label>
  tutthālakaṭukāvyoṣasiṃhārkahayamārakāḥ<ref rend="superscript footnote
  marker">*</ref> |
  kuṣṭhāvalgujabhallātakṣīriṇīsarṣapāḥ sruhī || </l>

  <l xml:id="SS.4.9.28"><label>ci.9.28</label> tilvakāriṣṭapīlūnāṃ
  patrāṇyāragvadhasya ca | bījaṃ viḍaṅgāśvahantrorharidre bṛhatīdvayam || </l>

  <l xml:id="SS.4.9.29"><label>ci.9.29</label> ābhyāṃ śvitrāṇi yogābhyāṃ
  lepānnaśyantyaśeṣataḥ | vāyasīphalgutiktānāṃ śataṃ dattvā pṛthak pṛthak || </l>

  <l xml:id="SS.4.9.30"><label>ci.9.30</label> dve loharajasaḥ prasthe
  triphalātryāḍhakaṃ tathā | tridroṇe 'pāṃ pacedyāvadbhāgau dvāvasanādapi || </l>

  <l xml:id="SS.4.9.31"><label>ci.9.31</label> śiṣṭau ca vipacedbhūya etaiḥ
  ślakṣṇaprapeṣitaiḥ | kalkair indrayavabyoṣatvagdārucaturaṅgulaiḥ || </l>

  <l xml:id="SS.4.9.32"><label>ci.9.32</label>
  pārāvatapadīdamtībākucīkeśarāhvayaiḥ | kaṇṭakāryā ca tatpkvaṃ ghṛtaṃ kuṣṭhiṣu
  yojayet || </l>

  <l xml:id="SS.4.9.33"><label>ci.9.33</label> doṣadhātvāśritaṃ
  pānādabhyaṅgāttvaggataṃ tathā | apyasādhyaṃ nṛṇāṃ kuṣṭhaṃ nāmnā nīlaṃ
  niyacchati || </l>

  <l xml:id="SS.4.9.34"><label>ci.9.34</label> triphalātvak trikaṭukaṃ surasā
  madayantikā | vāyasyāragvadhaś caiṣāṃ tulāṃ kuryāt pṛthak pṛthak || </l>

  <l xml:id="SS.4.9.35"><label>ci.9.35</label>
  kākamācyarkavaruṇadantīkuṭajacitrakāt | dārvīnidigdhikābhyāṃ tu
  pṛthagdaśapalaṃ tathā || </l>

  <l xml:id="SS.4.9.36"><label>ci.9.36</label> tridroṇe 'pāṃ pacedyāvat ṣaṭprasthaṃ
  pariśeṣitam | śakṛdrasadadhikṣīramūtrāṇāṃ pṛthagāḍhakam || </l>

  <l xml:id="SS.4.9.37"><label>ci.9.37</label> tadvadghṛtasya tatsādhyaṃ
  bhūnimbavyoṣacitrakaiḥ | karañjaphalanīlikāśyāmāvalgujapīlubhiḥ || </l>

  <l xml:id="SS.4.9.38"><label>ci.9.38</label> nīlinīnimbakusumaiḥ siddhaṃ
  kuṣṭhāpahaṃ ghṛtam | mrakṣaṇādaṅgasāvarṇyaṃ śvitriṇāṃ janayennṛṇām |
  bhagandaraṃ kṛmīnarśo mahānīlaṃ niyacchati || </l>

  <l xml:id="SS.4.9.39"><label>ci.9.39</label> mūtraṃ gavyaṃ citrakavyoṣayuktaṃ
  sarpiḥkumbhe kṣaudrayuktaṃ sthitaṃ hi | pakṣādūrdhvaṃ śvitribhiḥ peyametat
  kuryāc cāsmin kuṣṭhadiṣṭaṃ vidhānam || </l>

  <l xml:id="SS.4.9.40"><label>ci.9.40</label> pūtīkārkasruṅnarendradrumāṇāṃ
  mūtraiḥ piṣṭāḥ pallavāḥ saumanāś ca | lepaḥ śvitraṃ hanti dadrūrvraṇāṃś ca
  duṣṭānyarśāṃsyeṣa <ref rend="superscript footnote marker"
  >*</ref>nāḍīvraṇāṃś ca || </l>

  <l xml:id="SS.4.9.41"><label>ci.9.41</label>
  <ref rend="superscript footnote marker">*</ref>asmādūrdhvaṃ niḥsrute
  duṣṭarakte jātaprāṇaṃ sarpiṣā snehayitvā | tīkṣṇair yogaiśchardayitvā
  prāgāḍhaṃ paś cāddoṣaṃ nirhareccāpramattaḥ || </l>

  <l xml:id="SS.4.9.42"><label>ci.9.42</label> durvānto vā durvirikto 'pi vā syāt
  kuṣṭhī doṣair uddhatair vyāptadehaḥ | niḥsandigdhaṃ yātyasādhyatvamāśu tasmāt
  kṛtsnān nirharettasya doṣān || </l>

  <l xml:id="SS.4.9.43"><label>ci.9.43</label> pakṣāt
  pakṣācchardanānyabhyupeyānmāsānmāsāt sraṃsanaṃ cāpi deyam | srāvyaṃ raktaṃ
  vatsare hi dviralpaṃ nasyaṃ dadyāc ca trirātrāttrirātrāt || </l>

  <l xml:id="SS.4.9.44"><label>ci.9.44</label> pathyā vyoṣaṃ sekṣujātaṃ satailaṃ
  līḍhvā śīghraṃ mucyate kuṣṭharogāt | dhātrīpathyākṣopakulyāviḍaṅgān
  kṣaudrājyābhyām ekato vā 'valihyāt || </l>

  <l xml:id="SS.4.9.45"><label>ci.9.45</label> pītvā māsaṃ vā palāṃśāṃ haridrāṃ
  mūtreṇāntaṃ pāparogasya gacchet | evaṃ peyaścitrakaḥ ślakṣṇapiṣṭaḥ pippalyo
  vā pūrvavanmūtrayuktāḥ || </l>

  <l xml:id="SS.4.9.46"><label>ci.9.46</label> tadvattārkṣyaṃ māsamātraṃ ca peyaṃ
  tenājasraṃ dehamālepayec ca | āriṣṭītvak sāptaparṇī ca tulyā lākṣā mustaṃ
  pañcamūlyau haridre || </l>

  <l xml:id="SS.4.9.47"><label>ci.9.47</label> mañjiṣṭhākṣau vāsako devadāru
  pathyāvahnī vyoṣadhātrīviḍaṅgāḥ | sāmānyāṃśaṃ yojayitvā viḍaṅgaiścūrṇaṃ kṛtvā
  tatpalonmānamaśnan || </l>

  <l xml:id="SS.4.9.48"><label>ci.9.48</label> kuṣṭhājjanturmucyate traiphalaṃ vā
  sarpirdroṇaṃ vyoṣayuktaṃ ca yuñjan | gomūtrāmbudroṇasiddhe 'kṣapīḍe siddhaṃ
  sarpirnāśayec cāpi kuṣṭham || </l>

  <l xml:id="SS.4.9.49"><label>ci.9.49</label> āragvadhe saptaparṇe paṭole
  savṛkṣake naktamāle sanimbe jīrṇaṃ pakvaṃ taddharidrādvayena hanyāt kuṣṭhaṃ
  muṣkake cāpi sarpiḥ || </l>

  <l xml:id="SS.4.9.50"><label>ci.9.50</label> rodhrāriṣṭaṃ padmakaṃ raktasāraḥ
  saptāhvākṣau vṛkṣako bījakaś ca | yojyāḥ snāne dahyamānasya jantoḥ peyā vā
  syāt kṣaudrayuktā tribhaṇḍī || </l>

  <l xml:id="SS.4.9.51"><label>ci.9.51</label> khādet kuṣṭhī māṃsaśā(pā)te purāṇān
  mudgān siddhānnimbatoye satailān | nimbakvāthaṃ jātasattvaḥ pibedvā kvāthaṃ
  vā 'rkālarkasaptacchadānām || </l>

  <l xml:id="SS.4.9.52"><label>ci.9.52</label> jagdheṣv aṅgeṣv aśvamārasya mūlaṃ
  lepo yuktaḥ syād viḍaṅgaiḥ samūtraiḥ | mūtraiś cainaṃ secayed bhojayecca
  sarvāhārān saṃprayuktān viḍaṅgaiḥ || </l>

  <l xml:id="SS.4.9.53"><label>ci.9.53</label> kārañjaṃ vā sārṣapaṃ vā kṣateṣu
  kṣepyaṃ tailaṃ śigrukośāmrayor vā | pakvaṃ sarvair vā kaṭūṣṇaiḥ satikaiḥ śeṣaṃ
  ca syād duṣṭavat saṃvidhānam || </l>

  <l xml:id="SS.4.9.54"><label>ci.9.54</label>
  saptaparṇakarañjārkamālatīkaravīrajam | snuhīśirīṣayor mūlaṃ
  citrakāsphotayor api || </l>

  <l xml:id="SS.4.9.55"><label>ci.9.55</label>
  viṣalāṅgalavajrākhyakāsīsālamanaḥśilāḥ | karañjabījaṃ trikaṭu triphalāṃ
  rajanīdvayam || </l>

  <l xml:id="SS.4.9.56"><label>ci.9.56</label> siddhārthakān viḍaṅgāni prapunnāḍaṃ
  ca saṃharet | mūtrapiṣṭaiḥ pacedetais tailaṃ kuṣṭhavināśanam || </l>

  <l xml:id="SS.4.9.57"><label>ci.9.57</label>
  etadvajrakamabhyaṅgānnāḍīduṣṭavraṇāpaham | siddhārthakaḥ karañjau dvau dve
  haridre rasāñjanam || </l>

  <l xml:id="SS.4.9.58"><label>ci.9.58</label> kuṭajaś ca prapunnāḍasaptaparṇau
  mṛgādanī | lākṣā sarjaraso 'rkaś ca sāsphotāragvadhau snuhī || </l>

  <l xml:id="SS.4.9.59"><label>ci.9.59</label> śirīṣastuvarākhyas tu kuṭajāruṣkarau
  vacā | kuṣṭhaṃ kṛmighnaṃ mañjiṣṭhā lāṅgalī citrakaṃ tathā || </l>

  <l xml:id="SS.4.9.60"><label>ci.9.60</label> mālatī kaṭutumbī ca gandhāhvā
  mūlakaṃ tathā | saindhavaṃ karavīraś ca gṛhadhūmaṃ viṣaṃ tathā || </l>

  <l xml:id="SS.4.9.61"><label>ci.9.61</label> kampillakaṃ sasindūraṃ
  tejohvātutthakāhvaye | samabhāgāni sarvāṇi kalkapeṣyāṇi kārayet || </l>

  <l xml:id="SS.4.9.62"><label>ci.9.62</label> gomūtraṃ dviguṇaṃ
  dadyāttilatailāccaturguṇam | kārañjaṃ yā mahāvīryaṃ sārṣapaṃ vā mahāguṇam || </l>

  <l xml:id="SS.4.9.63"><label>ci.9.63</label> abhyaṅgāt sarvakuṣṭhāni
  gaṇḍamālābhagandarān | nāḍīduṣṭavraṇān ghorān nāśayennātra saṃśayaḥ || </l>

  <l xml:id="SS.4.9.64"><label>ci.9.64</label> mahāvajrakamityetannāmnā tailaṃ
  mahāguṇam | pittāvāpair mūtrapiṣṭastailaṃ lākṣādikaiḥ kṛtam || </l>

  <l xml:id="SS.4.9.65"><label>ci.9.65</label> saptāhaṃ kaṭukālābvāṃ nidadhīta
  cikitsakaḥ | pītavantaṃ tato mātrāṃ tenābhyaktaṃ ca mānavam || </l>

  <l xml:id="SS.4.9.66"><label>ci.9.66</label> śāyayed ātape tasya doṣā gacchanti
  sarvaśaḥ | srutadoṣaṃ samutthāpya snātaṃ khadiravāriṇā || </l>

  <l xml:id="SS.4.9.67"><label>ci.9.67</label> yavāgūṃ pāyayed enaṃ sādhitāṃ
  khadirāmbunā | evaṃ saṃśodhane varge kuṣṭhaghneṣv auṣadheṣu ca || </l>

  <l xml:id="SS.4.9.68"><label>ci.9.68</label> kuryāt tailāni sarpīṣi
  pradehodgharṣaṇāni ca | prātaḥ prātaś ca seveta yogān vair ecanāñ śubhān |
  pañca ṣaṭ sapta cāṣṭau vā yair utthānaṃ na gacchati || </l>

  <l xml:id="SS.4.9.69"><label>ci.9.69</label> kārabhaṃ vā pibenmūtraṃ jīrṇe
  tatkṣīrabhojanam | jātasattvāni kuṣṭhāni māsaiḥ ṣaḍbhir apohati || </l>

  <l xml:id="SS.4.9.70"><label>ci.9.70</label> didṛkṣurantaṃ kuṣṭhasya khadiraṃ
  kuṣṭhapīḍitaḥ | sarvathaiva prayuñjīta snānapānāśanādiṣu || </l>

  <l xml:id="SS.4.9.71"><label>ci.9.71</label> yathā hanti pravṛddhatvāt 
  kuṣṭhamāturamojasā | tathā hantyupayuktas tu khadiraḥ kuṣṭhamojasā || </l>

  <l xml:id="SS.4.9.72"><label>ci.9.72</label>
  <ref rend="superscript footnote marker">*</ref>nīcaromanakhaḥ śrānto
  hitāśyauṣadhatatparaḥ | yoṣinmāṃsasurāvarjī kuṣṭhī kuṣṭhamapohati ||</l>

  <p ana="trailer">iti suśrutasaṃhitāyāṃ cikitsāsthāne kuṣṭhacikitsitaṃ nāma
  navamo 'dhyāyaḥ ||9 ||</p>
 </div>
 <div n="10" type="adhyāya">
  <head>daśamo 'dhyāyaḥ |</head>
  <l xml:id="SS.4.10.1"><label>ci.10.1</label> athāto mahākuṣṭhacikitsitaṃ
  vyākhyāsyāmaḥ || </l>

  <l xml:id="SS.4.10.2"><label>ci.10.2</label> yathovāca bhagavān dhanvantariḥ || </l>

  <l xml:id="SS.4.10.3"><label>ci.10.3</label> kuṣṭheṣu meheṣu kaphāmayeṣu
  sarvāṅgaśopheṣu ca dāruṇeṣu | kṛśatvamicchatsu ca medureṣu
  yogānimānagryamatir vidadhyāt || </l>

  <l xml:id="SS.4.10.4"><label>ci.10.4</label> kṣuṇṇān yavānniṣpūtān rātrau
  gomūtraparyuṣitān mahati kiliñje śoṣayet, evaṃ saptarātraṃ
  bhāvayecchoṣayecca, tatastān kapālabhṛṣṭān śaktūn kārayitvā, prātaḥ
  prātareva kuṣṭhinaṃ pramehiṇaṃ vā sālasārādikaṣāyeṇa kaṇṭakivṛkṣakaṣāyeṇa vā
  pāyayed bhallātakaprapunnāḍāvalgujārkacitrakaviḍaṅgamustacūrṇacaturbhāgayuktān;
  evam eva sālasārādikaṣāyaparipītānāmāragvadhādikaṣāyaparipītānāṃ vā
  gavāśvāśakṛdbhūtānāṃ vā yavānāṃ śaktūn kārayitvā bhallātakādīnāṃ
  cūrṇānyāvāpya khadirāśananimbarājavṛkṣarohītakaguḍūcīnāmanyatamasya kaṣāyeṇa
  śarkarāmadhumadhureṇa drākṣāyuktena dāḍimāmalakavetasāmlena
  saindhavalavaṇānvitena pāyayet; eṣa sarvamanthakalpaḥ || </l>

  <l xml:id="SS.4.10.5"><label>ci.10.5</label> yāvakāṃś ca bhakṣyān
  dhānolumbakakulmāṣāpūpapūrṇakośotkārikāśaṣkulikākuṇāvīprabhṛtīn seveta;
  yavavidhānena godhūmaveṇuyavānupayuñjīta || </l>

  <l xml:id="SS.4.10.6"><label>ci.10.6</label> ariṣṭānato vakṣyāmaḥ
  pūtīkacavyacitrakasuradārusārivādantītrivṛttrikaṭukānāṃ pratyekaṃ ṣaṭpalikā
  bhāgā badarakuḍavastriphalākuḍava ityeteṣāṃ cūrṇāni, tataḥ
  pippalīmadhughṛtair antaḥpralipte ghṛtabhājane prākkṛtasaṃskāre
  saptodakakuḍavānayorajo 'rdhakuḍavamardhatulāṃ ca guḍasyābhihitāni
  cūrṇānyāvāpya svanuguptaṃ kṛtvā yavapalle saptarātraṃ vāsayet, tato
  yathābalam upayuñjīta, eṣo 'riṣṭaḥ kuṣṭhamehamedaḥpāṇḍurogaśvayathūnapahanti |
  evaṃ śālasārādau nyagrodhādāvāragvadhādau cāriṣṭān kurvīta || </l>

  <l xml:id="SS.4.10.7"><label>ci.10.7</label> āsavānato vakṣyāmaḥ
  palāśabhasmaparisrutasyoṣṇodakasya śītībhūtasya trayo bhāgā dvau
  phāṇitasyaikadhyamariṣṭakalpena vidadhyāt, evaṃ tilādīnāṃ kṣāreṣu;
  śālasārādau vyagrodhādāvāragvadhādau mūtreṣu cāsavān vidadhyāt || </l>

  <l xml:id="SS.4.10.8"><label>ci.10.8</label> atha surā vakṣyāmaḥ
  śiṃśapākhadirayoḥ sāramādāyotpāṭhya
  cottamāraṇībrāhmīkośavatīstat sarvamakataḥ kaṣāyakalpena vipācyodakamādadīta
  maṇḍodakārthaṃ, kiṇvapiṣṭam abhiṣuṇuyāc ca yathoktam | evaṃ surāḥ śālasārādau
  nyagrodhādāvāragvadhādau ca vidadhyāt || </l>

  <l xml:id="SS.4.10.9"><label>ci.10.9</label> prakṣipya vipacet, tato nātidravaṃ
  nātisāndramavatārya tasya pāṇitalaṃ pūrṇamaprātarāśo madhumiśraṃ lihyāt;
  evaṃ śālasārādau nyagrodhādāvāragvadhādau ca lehān kārayet || </l>

  <l xml:id="SS.4.10.10"><label>ci.10.10</label> ataścūrṇakriyāṃ vakṣyāmaḥ
  śālasārādīnāṃ sāracūrṇaprasthamāhṛtyāragvadhādikaṣāyaparipītamanekaśaḥ
  śālasārādikaṣāyeṇaiva pāyayet; evaṃ nyagrodhādīnāṃ phaleṣu,
  puṣpeṣvāragvadhādīnāṃ cūrṇakriyāṃ kārayet || </l>

  <l xml:id="SS.4.10.11"><label>ci.10.11</label> ata ūrdhvamayaskṛtīrvakṣyāmaḥ
  tīkṣṇalohapatrāṇi tanūni lavaṇavargapradigdhāni gomayāgniprataptāni
  triphalāśālasārādikaṣāyeṇa nirvāpayet ṣoḍaśavārān, tataḥ
  khadirāṅgārataptānyupaśāntatāpāni sūkṣmacūrṇāni
  kārayed ghanatāntavaparisrāvitāni<ref rend="superscript footnote marker"
  >*</ref>, tato yathābalaṃ mātrāṃ sarpirmadhubhyāṃ saṃsṛjyopayuññīta,
  jīrṇe yathāvyādhyanamlamalavaṇamāhāraṃ kurvīta, evaṃ tulam upayujya
  kuṣṭhamedamedaḥśvayathupāṇḍurogonmādāpasmārānapahatya varṣaśataṃ jīvati,
  tulāyāṃ tulāyāṃ varṣaśatamutkarṣaḥ, etena sarvalauheṣv ayaskṛtayo
  vyākhyātāḥ || </l>

  <l xml:id="SS.4.10.12"><label>ci.10.12</label>
  trivṛcchyāmāgnimanthasaptalākevukaśaṅkhinītilvakatriphalāpalāśaśiṃśapānāṃ
  svarasamādāya pālāśyāṃ droṇyāmabhyāsicya khadirāṅgārataptamayaḥpiṇḍaṃ
  trisaptakṛtvo nirvāpya tamādāya punarāsicya sthālyāṃ gomayāgninā vipacet,
  tataś caturthabhāgāvaśiṣṭamavatārya parisrāvya bhūyo 'gnitaptānyayaḥpatrāṇi
  prakṣipet, sidhyati cāsmin pippalyādicūrṇabhāgaṃ dvau
  madhunastāvadghṛtasyeti dadyāt, tataḥ praśāntamāyase pātre svanuguptaṃ
  nidadhyāt, tato yathāyogaṃ śuktiṃ prakuñcaṃ vopayuñjīta, jīrṇe
  yathāvyādhyāhāram upaseveta | eṣauṣadhāyaskṛtirasādhyaṃ kuṣṭhaṃ pramehaṃ vā
  sādhayati, sthūlamapakarṣati, śopham upahanti, sannmagnimuddharati, viśeṣeṇa
  copadiśyate rājayakṣmiṇāṃ, varṣaśatāyuś cānayā puruṣo bhavati |
  śālasārādikvāthamāsicya pālāśyāṃ droṇyāmayoghanāṃstaptānnirvāpya
  kṛtasaṃskāre kalaśe 'bhyāsicya pippalyādicūrṇabhāgaṃ kṣaudraṃ guḍam iti ca
  dattvā svanuguptaṃ nidadhyāt, etāṃ mahauṣadhāyaskṛtiṃ māsamardhamāsaṃ vā
  sthitāṃ yathābalam upayuñjīta | evaṃ nyagrodhādāvārevatādiṣu ca vidadhyāt || </l>

  <l xml:id="SS.4.10.13"><label>ci.10.13</label> ataḥ khadiravidhānam upadekṣyāmaḥ
  praśastadeśajātamanupahataṃ <ref rend="superscript footnote marker"
  >*</ref>madhyamavayasaṃ khadiraṃ paritaḥ khānayitvā tasya madhyamaṃ mūlaṃ
  chittvā 'yomayaṃ kumbhaṃ tasminnantare nidadhyādyathā rasagrahaṇasamartho
  bhavati, tatastaṃ
  gomayamṛdā 'valiptamavakīryendhanair gomayamiśrairādīpayed yathā 'sya
  dahyamānasya rasaḥ sravatyadhastāt, tadyadā jānīyāt pūrṇaṃ bhājanamiti,
  athainamuddhṛtya parisrāvya rasamanyasmin pātre nidhāyānuguptaṃ nidadhyāt,
  tato yathāyogaṃ mātrāmāmalakarasamadhusarpirbhiḥ saṃsṛjyopayuñjīta, jīrṇe
  bhallātakavidhānavadāhāraḥ parihāraś ca, prasthe copayukte śataṃ
  varṣāṇāmāyuṣo 'bhivṛddhir bhavati | khadirasāratulāmudakadroṇe vipācya
  ṣoḍaśāṃśāvaśiṣṭamavatāryānuguptaṃ nidadhyāt, tamāmalakarasamadhusarpirbhiḥ
  saṃsṛjyopayuñjīta | eṣa eva sarvavṛkṣāsāreṣu kalpaḥ | khadirasāracūrṇatulāṃ
  khadirasārakvāthamātrāṃ vā prātaḥ prātarupaseveta,
  khadirasārakvāthasiddhamāvikaṃ vā sarpiḥ || </l>

  <l xml:id="SS.4.10.14"><label>ci.10.14</label> amṛtavallīsvarasaṃ kvāthaṃ vā
  prātaḥ prātarupaseveta, tatsiddhaṃ vā sarpiḥ, aparāhṇe
  sasarpiṣkam odanam āmalakayūṣeṇa bhuñjīta; evaṃ māsam upayujya
  sarvakuṣṭhair vimucyata iti || </l>

  <l xml:id="SS.4.10.15"><label>ci.10.15</label>
  kṛṣṇatilabhallātakatailāmalakarasasarpiṣāṃ droṇaṃ śālasārādikaṣāyasaya ca,
  triphalātrikaṭukaparūṣaphalamajjaviḍaṅgaphalasāracitrārkāvalgujaharidrādvayatrivṛddantīdravantīndrayavayaṣṭīmadhukātiviṣārasāñjanapriyaṅgūṇāṃ
  pālikā bhāgāstānaikadhyaṃ snehapākavidhānena pacet, tat sādhusiddhamavatārya
  parisrāvyānuguptaṃ nidadhyāt, tata upasaṃskṛtaśarīraḥ prātaḥ prātarutthāya
  pāṇiśuktimātraṃ kṣaudreṇa pratisaṃsṛjyopayuñjiāta, jīrṇe
  mudgāmalakayūṣeṇālavaṇena sarpiṣmantaṃ khadirodakasiddhaṃ mṛdvodanamaśnīyāt
  khadirodakasevī, ity evaṃ droṇam upayujya sarvakuṣṭhair vimuktaḥ śuddhatanuḥ
  smṛtimān varṣaśatāyurarogo bhavati || </l>

  <l xml:id="SS.4.10.16"><label>ci.10.16</label> bhavati cātra
  surāmanthāsavāriṣṭāṃllehāṃścūrṇānyayaskṛtīḥ | sahasraśo 'pi kurvīta bījenānena
  buddhimān ||</l>

  <p ana="trailer">iti suśrutasaṃhitāyāṃ cikitsāsthāne mahākuṣṭhacikitsitaṃ nāma
  daśamo 'dhyāyaḥ ||10 ||</p>
 </div>
 <div n="11" type="adhyāya">
  <head>ekādaśo 'dhyāyaḥ |</head>
  <l xml:id="SS.4.11.1"><label>ci.11.1</label> athātaḥ pramehacikitsitaṃ
  vyākhyāsyāmaḥ || </l>

  <l xml:id="SS.4.11.2"><label>ci.11.2</label> yathovāca bhagavān dhanvantariḥ || </l>

  <l xml:id="SS.4.11.3"><label>ci.11.3</label> dvau pramehau bhavataḥ
  sahajo 'pathyanimittaś ca | tatra sahajo mātṛpitṛbījadoṣakṛtaḥ,
  ahitāhārajo 'pathyanimittaḥ | tayoḥ pūrveṇopadrutaḥ kṛśo rūkṣo 'lpāśī
  pipāsurbhṛśaṃ parisaraṇaśīlaś ca bhavati; uttareṇa sthūlo bahvāī snigdhaḥ
  śayyāsanasvapnaśīlaḥ prāyeṇeti || </l>

  <l xml:id="SS.4.11.4"><label>ci.11.4</label> tatra
  kṛśamannapānapratisaṃskṛtābhiḥ kriyābhiścikitseta,
  sthūlamapatarpaṇayuktābhiḥ || </l>

  <l xml:id="SS.4.11.5"><label>ci.11.5</label> sarva eva ca parihareyuḥ
  sauvīrakatuṣodakaśuktamair eyasurāsavatoyapayastailaghṛtekṣuvikāradadhipiṣṭānnāmlayavāgūṇānakāni
  grāmyānūpaudakamāṃsāni ceti || </l>

  <l xml:id="SS.4.11.6"><label>ci.11.6</label> tataḥ
  śāliṣaṣṭikayavagodhūmakodravoddālakānanavān bhuñjīta
  caṇakāḍhakīkulatthamudgavikalpena, tiktakaṣāyābhyāṃ ca śākagaṇābhyāṃ
  nikumbheṅgudīsarṣapātasītailasiddhābhyāṃ, baddhamūtrair vā jāṅgalair māṃsair
  apahṛtamedobhir anamlair aghṛtaiś ceti || </l>

  <l xml:id="SS.4.11.7"><label>ci.11.7</label> tatrādita eva pramehiṇaṃ
  snigdhamanyatamena tailena priyaṅgvādisiddhena vā ghṛtena vāmayet pragāḍhaṃ
  virecayecca, virecanādanantaraṃ
  surasādikaṣāyeṇāsthāpayenmahauṣadhabhadradārumustāvāpena
  madhusaindhavayuktena, dahyamānaṃ ca nyagrodhādikaṣāyeṇa nistailena || </l>

  <l xml:id="SS.4.11.8"><label>ci.11.8</label> tataḥ śuddhadehamāmalakarasena
  haridrāṃ madhusaṃyuktāṃ pāyayet, triphalāviśālādevadārumustakaṣāyaṃ vā,
  śālakampillakamuṣkakakalkamakṣamātraṃ vā madhumadhuramāmalakarasena
  haridrāyutaṃ, kuṭajakapittharohītakabibhītakasaptaparṇapuṣpakalkaṃ vā
  nimbāragvadhasaptaparṇamūrvākuṭajasomavṛkṣapalāśānāṃ vā
  tvakpatramūlaphalapuṣpakaṣāyāṇi, ete pañca yogāḥ sarvamehānāmapahantāro
  vyākhyātāḥ || </l>


  <l xml:id="SS.4.11.9"><label>ci.11.9</label>
  <ref rend="superscript footnote marker">*</ref>viśeṣaś cāta ūrdhvaṃ
  tatrodakamehinaṃ pārijātakaṣāyaṃ pāyayet, ikṣumehinaṃ citrakakaṣāyaṃ,
  śanair mehinaṃ khadirakaṣāyaṃ, lavaṇamehinaṃ <ref rend="superscript footnote
  marker">*</ref>pāṭhā 'guruharidrākaṣāyaṃ,
  piṣṭamehinaṃ haridrādāruharidrākaṣāyaṃ, sāndramehinaṃ saptaparṇakaṣāyaṃ,
  śukramehinaṃ dūrvāśaivalaplavahaṭhakarañjakaserukakaṣāyaṃ
  kakubhacandanakaṣāyaṃ vā, phenamehinaṃ triphalāragvaghamṛdvīkākaṣāyaṃ,
  madhumadhuramiti; paittikeṣu nīlamehinaṃ śālasārādikaṣāyamaśvatthakaṣāyaṃ vā
  pāyayet, haridrāmehinaṃ rājavṛkṣakaṣāyaṃ, amlamehinaṃ nyagrodhādikaṣāyaṃ,
  kṣāramehinaṃ triphalākaṣāyaṃ, mañjiṣṭhāmehinaṃ mañjiṣṭhācandanakaṣāyaṃ,
  śoṇitamehinaṃ guḍūcītindukāsthikāśmaryakharjūrakaṣāyaṃ madhumiśraṃ; ata
  ūrdhvamasādhyeṣv api yogān yāpanārthaṃ vakṣyāmaḥ, tadyathā sarpirmehinaṃ
  kuṣṭhakuṭajapāṭhāhiṅgukaṭurohiṇīkalkaṃ guḍūcīcitrakakaṣāyeṇa pāyayet,
  vasāmehinamagnimanthakaṣāyaṃ śiṃśapākaṣāyaṃ vā, kṣaudramehinaṃ
  kadarakramukakaṣāyaṃ<ref rend="superscript footnote marker">*</ref>,
  hastimehinaṃ tindukakapitthaśirīṣapalāśapāṭhāmūrvāduḥsthikṣāraṃ ceti;
  dahyamānamaudakakandakvāthasiddhāṃ yavāgūṃ kṣīrekṣurasamadhurāṃ pāyayet || </l>


  <l xml:id="SS.4.11.10"><label>ci.11.10</label> tataḥ
  priyaṅgvanantāyūthikāpadmātrāyantikālohitikāmbaṣṭhādāḍimatvakśālaparṇīpadmatuṅgakeśaradhātakīvakulaśālmalīśrīveṣṭakamocaraseṣv ariṣṭānayaskṛtīrlehānāsavāṃś ca
  kurvīta;
  śṛṅgāṭakagiloḍyavisamṛṇālakāśakaserukamadhukāmrajambvasanatiniśakakubhakaṭvaṅgarodhrabhallātakapalāśacarmavṛkṣagirikarṇikāśītaśivaniculadāḍimājakarṇaharivṛkṣarājādanagopaghoṇṭāvikaṅgateṣu
  vā; yavānnavikārāṃś ca seveta; yathoktakaṣāyasiddhāṃ yavāgūṃ cāsmai
  prayacchet, kaṣāyāṇi vā pātum || </l>

  <l xml:id="SS.4.11.11"><label>ci.11.11</label>
  mahādhanamahitāhāramauṣadhadveṣiṇamīśvaraṃ vā
  pāṭhābhayācitrakapragāḍhamanalpamākṣikamanyatamamāsavaṃ pāyayet,
  aṅgāaraśūlyopadaṃśaṃ vā mādhvīkamabhīkṣṇaṃ, kṣaudrakapitthamaricānuviddhāni
  cāsmai pānabhojanānyupaharet, uṣṭrāśvatarakharapurīṣacūrṇāni cāsmai
  dadyādaśaneṣu; hiṅgusaindhavayuktair yūṣaiḥ sārṣapaiś ca rāgair bhojayet ;
  aviruddhāni cāsmai pānabhojanānyupaharedrasagandhavanti ca; pravṛddhamehāstu
  vyāyāmaniyuddhakrīḍāgajaturagarathapadāticaryāparikramaṇānyastropāstre<ref
  rend="superscript footnote marker">*</ref> vā severan || </l>

  <l xml:id="SS.4.11.12"><label>ci.11.12</label> adhanastvabāndhavo vā
  pādatrāṇātapatravirahito bhaikṣyāśī grāmaikarātravāsī muniriva saṃyatātmā
  yojanaśatamadhikaṃ vā gacchet, mahādhano vā
  śyāmākanīvāravṛttirāmalakakapitthatindukāśmantakaphalāhāro mṛgaiḥ saha
  vaset, tanmūtraśakṛdbhakṣaḥ satatamanuvrajedgāḥ, brahmaṇo vā
  śiloñchavṛttirbhūtvā brahmarathamuddharet, kṛṣet satatamitaraḥ khanedvā
  kūpaṃ, kṛśaṃ tu satataṃ rakṣet || </l>

  <l xml:id="SS.4.11.13"><label>ci.11.13</label> bhavati cātra adhano
  vaidyasandeśādevaṃ kurvannatandritaḥ | saṃvatsarādantarādvā pramehāt
  pratimucyate ||</l>

  <p ana="trailer">iti suśrutasaṃhitāyāṃ cikitsāsthāne pramehacikitsitaṃ
  nāmaikadaśo 'dhyāyaḥ ||11 || </p>
 </div>
 <div n="12" type="adhyāya">
  <head>dvādaśo 'dhyāyaḥ |</head>
  <l xml:id="SS.4.12.1"><label>ci.12.1</label> athātaḥ pramehapiḍakācikitsitaṃ
  vyākhyāsyāmaḥ || </l>

  <l xml:id="SS.4.12.2"><label>ci.12.2</label> yathovāca bhagavān dhanvantariḥ || </l>

  <l xml:id="SS.4.12.3"><label>ci.12.3</label> śarāvikādyā nava piḍakāḥ prāguktāḥ;
  tāḥ prāṇavato 'lpāstvaṅmāṃsaprāptā mṛdvyo 'lparujaḥ kṣiprapākabhedinyaś ca
  sādhyāḥ || </l>

  <l xml:id="SS.4.12.4"><label>ci.12.4</label> tābhir upadrutaṃ pramehiṇam upacaret |
  tatra pūrvarūpeṣv apatarpaṇaṃ vanaspatikaṣāyaṃ bastamūtraṃ copadiśet;
  evamakurvatastasaya madhurāhārasya mūtraṃ svedaḥ śleṣmā ca madhurībhavati
  pramehaś cābhivyakto bhavati, tatrobhayataḥ saṃśodhanamāseveta;
  evamakurvatas tasya doṣāḥ pravṛddhā māṃsaśoṇite pradūṣya śophaṃ
  janayantyupadravān vā kāṃścit, tatroktaḥ pratīkāraḥ sirāmokṣaś ca;
  evamakurvatas tasya śopho vṛddho 'timātraṃ rujo vidāhamāpadyate, tatra
  śastrapraṇidhānamuktaṃ vraṇakriyopasevā ca; evamakurvatas tasya
  pūyo 'bhyantaramavadāryotsaṅgaṃ mahāntamavakāśaṃ kṛtvā pravṛddho
  bhavatyasādhyaḥ; tasmād ādita eva pramehiṇam upakramet || </l>

  <l xml:id="SS.4.12.5"><label>ci.12.5</label>
  bhallātakabilvāmbupippalīmūlodakīryāvarṣābhūpunarnavācitrakaśaṭīsnuhīvaruṇakapuṣkaradantīpathyā
  daśapalonmitā yavakolakulatthāṃś ca prāsthikān saliladroṇe niṣkvāthya
  caturbhāgāvaśiṣṭe 'vatārya
  vacātrivṛtkampillakabhārgīniculaśuṇṭhīgajapippalīviḍaṅgarodhraśirīṣāṇāṃ
  bhāgair ardhapalikair ghṛtaprasthaṃ
  vipācayenmehaśvayathukuṣṭhagulmodarārśaḥplīhavidradhipiḍakānāṃ nāśanaṃ nāmnā
  dhānvantaram || </l>

  <l xml:id="SS.4.12.6"><label>ci.12.6</label> durvirecyā hi madhumehino bhavanti
  medo 'bhivyāptaśarīratvāt , tasmāt tīkṣṇameteṣāṃ śodhanaṃ kurvīta |
  piḍakāpīḍitāḥ sopadravāḥ sarva eva pramehā mūtrādimādhurye
  madhugandhasāmānyāt pāribhāṣikīṃ madhumehākhyāṃ labhante || </l>

  <l xml:id="SS.4.12.7"><label>ci.12.7</label> na caitān kathaṃcidapi svedayet,
  medobahutvād eteṣāṃ viśīryate dehaḥ svedena || </l>

  <l xml:id="SS.4.12.8"><label>ci.12.8</label> rasāyanīnāṃ ca
  daurbalyānnordhvamuttiṣṭhanti pramehiṇāṃ doṣāḥ, tato madhumehināmadhaḥkāye
  piḍakāḥ prādurbhavanti || </l>

  <l xml:id="SS.4.12.9"><label>ci.12.9</label> apakvānāṃ tu piḍakānāṃ śophavat
  pratīkāraḥ, pakvānāṃ vraṇavaditi; tailaṃ tu vraṇaropaṇamevādau kurvīta,
  āragvadhādikaṣāyamutsādanārthe, śālasārādikaṣāyaṃ pariṣecane,
  pippalyādikaṣāyaṃ pānabhojaneṣu,
  pāṭhācitrakaśārṅgeṣṭākṣudrābṛhatīsārivāsomavalkasaptaparṇāragvadhakuṭajamūlacūrṇāni
  madhumithāṇi praśnīyāt || </l>

  <l xml:id="SS.4.12.10"><label>ci.12.10</label> śālasārādivargakaṣāyaṃ
  caturbhāgāvaśiṣṭamavatārya parisrāvya punarupanīya sādhayet, sidhyati
  cāmalakarodhrapriyaṅgudantīkṛṣṇāyastāmracūrṇānyāvapet, etadanupadagdhaṃ
  lehībhūtamavatāryānuguptaṃ nidadhyāt, tato yathāyogam upayuñjīta, eṣa lehaḥ
  sarvamehānāṃ hantā || </l>

  <l xml:id="SS.4.12.11"><label>ci.12.11</label>
  triphalānitrakatrikaṭukaviḍaṅgamustānāṃ nava bhāgāstāvanta eva
  kṛṣṇāyaścūrṇasya, tat sarvamaikadhyaṃ kṛtvā yathāyogaṃ mātrāṃ
  sarpirmadhubhyāṃ saṃsṛjyopayuñjīta, etannavāyasam; etena jāṭharyaṃ na
  bhavati, sanno 'gnirāpyāyate,
  durnāmaśophapāṇḍukuṣṭharogāvipākakāsaśvāsapramehāś ca na bhavanti || </l>

  <l xml:id="SS.4.12.12"><label>ci.12.12</label> śālasārādiniryūhe
  caturthāṃśāvaśeṣite | parisrute tataḥ śīte madhu mākṣikamāvapet || </l>

  <l xml:id="SS.4.12.13"><label>ci.12.13</label> phāṇitībhāvamāpannaṃ guḍaṃ
  śodhitam eva ca | ślakṣṇapiṣṭāni cūrṇāni pippalyādigaṇasya ca || </l>

  <l xml:id="SS.4.12.14"><label>ci.12.14</label> aikadhyamāvapet kumbhe saṃskṛte
  ghṛtabhāvaite | pippalīcūrṇamadhubhiḥ pralipte 'ntaḥśucau dṛḍhe || </l>

  <l xml:id="SS.4.12.15"><label>ci.12.15</label> ślakṣṇāni tīkṣṇalohasya tatra
  patrāṇi buddhimān | khadirāṅgārataptāni bahuśaḥ sannipātayet || </l>

  <l xml:id="SS.4.12.16"><label>ci.12.16</label> supidhānaṃ tu taṃ kṛtvā yavapalle
  nidhāpayet | māsāṃstrīṃś caturo vā 'pi yāvadālohasaṃkṣayāt || </l>

  <l xml:id="SS.4.12.17"><label>ci.12.17</label> tato jātarasaṃ taṃ tu prātaḥ
  prātaryathābalam | niṣeveta yathāyogamāhāraṃ cāsya kalpayet || </l>

  <l xml:id="SS.4.12.18"><label>ci.12.18</label> kārśyakṛdbalināmeṣa sannasyāgneḥ
  prasādhakaḥ | śophanudgulmahṛt kuṣṭhamehapāṇḍvāmayāpahaḥ || </l>

  <l xml:id="SS.4.12.19"><label>ci.12.19</label> plīhodaraharaḥ śīghraṃ
  viṣamajvaranāśanaḥ | abhiṣyandāpaharaṇo lohāriṣṭo mahāguṇaḥ || </l>

  <l xml:id="SS.4.12.20"><label>ci.12.20</label> pramehiṇo yadā
  mūtramapicchilamanāvilam | viśadaṃ tiktakaṭukaṃ tadā++ārogyaṃ
  pracakṣate ||</l>

  <p ana="trailer">iti śrīsuśrutasaṃhitāyāṃ cikitsāsthāne pramehapiḍakācikitsitaṃ
  nāma dvādaśo 'dhyāyaḥ ||12 ||</p>
 </div>


 <div n="13" type="adhyāya">
  <head>trayodaśo 'dhyāyaḥ |</head>
  <l xml:id="SS.4.13.1"><label>ci.13.1</label> athāto madhumehacikitsitaṃ
  vyākhyāsyāmaḥ || </l>

  <l xml:id="SS.4.13.2"><label>ci.13.2</label> yathovāca bhagavān dhanvantariḥ || </l>

  <l xml:id="SS.4.13.3"><label>ci.13.3</label> madhumehitvamāpannaṃ bhiṣagbhiḥ
  parivarjitam | yogenānena matimān pramehiṇamupācaret || </l>

  <l xml:id="SS.4.13.4"><label>ci.13.4</label> māse śukre śucau caiva śailāḥ
  sūryāṃśutāpitāḥ | jatuprakāśaṃ svarasaṃ śilābhyaḥ prasravanti hi || </l>

  <l xml:id="SS.4.13.5"><label>ci.13.5</label> śilājatviti vikhyātaṃ
  sarvavyādhivināśanam | trapvādīnāṃ tu lohānāṃ ṣaṇṇāmanyatamānvayam || </l>

  <l xml:id="SS.4.13.6"><label>ci.13.6</label> jñeyaṃ svagandhataś cāpi ṣaḍyoni
  prathitaṃ kṣitau | lohādbhavati tadyasmācchilājatu jatuprabham || </l>

  <l xml:id="SS.4.13.7"><label>ci.13.7</label> tasya lohasya tadvīryaṃ rasaṃ cāpi
  bibharti <ref rend="superscript footnote marker">*</ref>tat |
  trapusīsāyasādīni pradhānānyuttarottaram || </l>

  <l xml:id="SS.4.13.8"><label>ci.13.8</label> yathā tathā prayoge 'pi śreṣṭhe
  śreṣṭhaguṇāḥ smṛtāḥ | tat sarvaṃ tiktakaṭukaṃ kaṣāyānurasaṃ saram || </l>

  <l xml:id="SS.4.13.9"><label>ci.13.9</label> kaṭupākyuṣṇavīryaṃ ca śoṣaṇaṃ
  chedanaṃ tathā | teṣu yat kṛṣṇamalaghu snigdhaṃ niḥśarkaraṃ ca yat || </l>

  <l xml:id="SS.4.13.10"><label>ci.13.10</label> gomūtragandhi yac cāpi tat
  pradhānaṃ pracakṣate | tadbhāvitaṃ sāragaṇair hṛtadoṣo dinodaye || </l>

  <l xml:id="SS.4.13.11"><label>ci.13.11</label> pibet sārodakenaiva ślakṣṇapiṣṭaṃ
  yathābalam | jāṅgalena rasenānnaṃ tasmiñjīrṇe tu bhojayet || </l>

  <l xml:id="SS.4.13.12"><label>ci.13.12</label> upayujya tulāmevaṃ
  girijādamṛtopamāt | vapurvarṇabalopeto madhumehavivarjitaḥ || </l>

  <l xml:id="SS.4.13.13"><label>ci.13.13</label> jīvedvarṣaśataṃ
  pūrṇamajaro 'marasannibhaḥ | śataṃ śataṃ tulāyāṃ tu sahasraṃ daśataulike || </l>

  <l xml:id="SS.4.13.14"><label>ci.13.14</label> bhallātakavidhānena
  parihāravidhiḥ smṛtaḥ | mehaṃ kuṣṭhamapasmāramunmādaṃ ślīpadaṃ garam || </l>

  <l xml:id="SS.4.13.15"><label>ci.13.15</label> śoṣaṃ śophārśasī gulmaṃ pāṇḍutāṃ
  viṣamajvaram | apohatyacirātkālācchilājatu niṣevitam || </l>

  <l xml:id="SS.4.13.16"><label>ci.13.16</label> na so 'sti rogo yaṃ cāpi
  nihanyānna śilājatu | śarkarāṃ cirasaṃbhūtāṃ bhinatti ca tathā 'śmarīm || </l>

  <l xml:id="SS.4.13.17"><label>ci.13.17</label> bhāvanāloḍane cāsya kartavye
  bheṣajair hitaiḥ | evaṃ ca mākṣikaṃ dhātuṃ tāpījamamṛtopamam || </l>

  <l xml:id="SS.4.13.18"><label>ci.13.18</label> madhuraṃ kāñcanābhāsamamlaṃ vā
  rajataprabham | piban hanti jarākuṣṭhamehapāṇḍvāmayakṣayān || </l>

  <l xml:id="SS.4.13.19"><label>ci.13.19</label> tadbhāvitaḥ kapotāṃś ca kulatthāṃś
  ca vivarjayet | pañcakarmaguṇātītaṃ śraddhāvantaṃ jijīviṣum || </l>

  <l xml:id="SS.4.13.20"><label>ci.13.20</label> yogenānena matimān sādhayed api
  kuṣṭhanam | vṛkṣāstuvarakā ye syuḥ paścimārṇavabhūmiṣu || </l>

  <l xml:id="SS.4.13.21"><label>ci.13.21</label>
  vīcītaraṅgavikṣepamārutoddhūtapallavāḥ | teṣāṃ phalāni gṛhṇīyāt
  supakvānyambudāgame || </l>

  <l xml:id="SS.4.13.22"><label>ci.13.22</label>
  <ref rend="superscript footnote marker">*</ref>majjāṃ tebhyo 'pi saṃhṛtya
  śoṣayitvā vicūrṇya ca | tilavat pīḍayed droṇyāṃ srāvayed vā kusumbhavat || </l>

  <l xml:id="SS.4.13.23"><label>ci.13.23</label> tattailaṃ saṃhṛtaṃ bhūyaḥ
  pacedātoyasaṃkṣayāt | avatārya karīṣe ca pakṣamātraṃ nidhāpayet || </l>

  <l xml:id="SS.4.13.24"><label>ci.13.24</label> snigdhaḥ svinno hṛtamalaḥ
  pakṣādūrdhvaṃ prayatnavān | caturthabhaktāntaritaḥ śuklādau divase śubhe || </l>

  <l xml:id="SS.4.13.25"><label>ci.13.25</label> mantrapūtasya tailasya
  pibenmātrāṃ yathābalam | tatra mantraṃ pravakṣyāmi yenedam abhimantryate || </l>

  <l xml:id="SS.4.13.26"><label>ci.13.26</label> majjasāra mahāvīrya sarvān dhātūn
  viśodhaya | śaṅkhacakragadāpāṇistvāmājñāpayate 'cyutaḥ || </l>

  <l xml:id="SS.4.13.27"><label>ci.13.27</label> tenāsyor dhvamadhaś cāpi doṣā
  yāntyasakṛttataḥ | asnehalavaṇāṃ sāyaṃ yavāgūṃ śītalāṃ pibet || </l>

  <l xml:id="SS.4.13.28"><label>ci.13.28</label> pañcāhaṃ prapibettailamanena
  vidhinā naraḥ | pakṣaṃ pariharec cāpi mudgayūṣaudanāśanaḥ || </l>

  <l xml:id="SS.4.13.29"><label>ci.13.29</label> pañcabhir divasair evaṃ
  sarvakuṣṭhair vimucyate | tad eva khadirakvāthe triguṇe sādhu sādhitam || </l>

  <l xml:id="SS.4.13.30"><label>ci.13.30</label> nihitaṃ pūrvavat <ref
  rend="superscript footnote marker">*</ref>pakṣāt pibenmāsamatandritaḥ |
  tenābhyaktaśarīraś ca kurvītāhāramīritam || </l>

  <l xml:id="SS.4.13.31"><label>ci.13.31</label> bhinnasvaraṃ raktanetraṃ viśīrṇaṃ
  kṛmibhakṣitam | anenāśu prayogeṇa sādhayet kuṣṭhinaṃ naram || </l>

  <l xml:id="SS.4.13.32"><label>ci.13.32</label> sarpirmadhuyutaṃ pītaṃ tadeva
  khadirāmbunā | pakṣimāṃsarasāhāraṃ karoti dviśatāyuṣam || </l>

  <l xml:id="SS.4.13.33"><label>ci.13.33</label> tad eva nasye
  pañcāśaddivasānupayojitam | vapuṣmantaṃ śrutidharaṃ karoti triśatāyuṣam || </l>

  <l xml:id="SS.4.13.34"><label>ci.13.34</label> śodhayanti naraṃ pītā
  majjānastasya mātrayā | mahāvīryastuvarakaḥ kuṣṭhamehāpahaḥ paraḥ || </l>

  <l xml:id="SS.4.13.35"><label>ci.13.35</label> sāntardhūmastasya majjā tu
  dagdhaḥ kṣiptastaile saindhavaṃ cāñjanaṃ ca | paillyaṃ
  hanyādarmanaktāndhyakācān nīlīrogaṃ taimiraṃ cāñjanena ||</l>

  <p ana="trailer">iti suśrutasaṃhitāyāṃ cikitsāsthāne madhumehacikitsitaṃ nāma
  trayodaśo 'dhyāyaḥ ||13 ||</p>
 </div>
 <div n="14" type="adhyāya">
  <head>caturdaśo 'dhyāyaḥ |</head>
  <l xml:id="SS.4.14.1"><label>ci.14.1</label> athāta udarāṇāṃ cikitsitaṃ
  vyākhyāsyāmaḥ || </l>

  <l xml:id="SS.4.14.2"><label>ci.14.2</label> yathovāca bhagavān dhanvantariḥ || </l>

  <l xml:id="SS.4.14.3"><label>ci.14.3</label> aṣṭāvudarāṇi pūrvamuddiṣṭāni |
  teṣv asādhyaṃ baddhagudaṃ parisrāvi ca; avaśiṣṭāni kṛcchrasādhyāni;
  sarvāṇyeva pratyākhyāyopakrameta | teṣv ādyaś caturvargo bheṣajasādhyaḥ,
  uttaraḥ śastrasādhyaḥ, kālaprakarṣāt sarvāṇyeva śastrasādhyāni
  varjayitavyāni vā || </l>

  <l xml:id="SS.4.14.4"><label>ci.14.4</label> udarī tu
  gurvabhiṣyandirūkṣavidāhisnigdhapiśitapariṣekāvagāhān pariharet;
  śāliṣaṣṭikayavagodhūmanīvārān nityamaśnīyāt || </l>

  <l xml:id="SS.4.14.5"><label>ci.14.5</label> tatra vātodariṇaṃ
  vidārigandhādisiddhena sarpiṣā snehayitvā, tilvakavipakvenānulomya,
  citrāphalatailapragāḍhena vidārigandādikaṣāyeṇāsthāpayed anuvāsayecca,
  sālvaṇena copanāhayed udaraṃ, bhojayeccainaṃ vidārigandhādisiddhena kṣīreṇa
  jāṅgalarasena ca, svedayeccābhīkṣṇam || </l>

  <l xml:id="SS.4.14.6"><label>ci.14.6</label> pittodariṇaṃ tu
  madhuragaṇavipakvena sarpiṣā snehayitvā,
  śyāmātriphalātrivṛdvipakvenānulomya, śarkarāmadhughṛtapragāḍhena
  nyagrodhādikaṣāyeṇāsthāpayed anuvāsayecca, pāyasenopanāhayed udaraṃ,
  bhojayeccainaṃ vidārigandhādisiddhena payasā || </l>

  <l xml:id="SS.4.14.7"><label>ci.14.7</label> śleṣmodariṇaṃ tu
  pippalyādikaṣāyasiddhena sarpiṣopasnehya, snuhīkṣīravipakvenānulomya,
  trikaṭukamūtrakṣāratailapragāḍhena muṣkakādikaṣāyeṇāsthāpayed anuvāsayecca,
  śaṇātasīdhātakīkiṇvasarṣapamūlakabījakalkaiścopanāhayed udaraṃ,
  bhojayeccainaṃ trikaṭukapragāḍhena kulatthayūṣeṇa pāyasena vā,
  svedayeccābhīkṣṇam || </l>

  <l xml:id="SS.4.14.8"><label>ci.14.8</label> dūṣyodariṇaṃ tu pratyākhyāya
  saptalāśaṅkhinīsvarasasiddhena sarpiṣā <ref rend="superscript footnote
  marker">*</ref>viracayen māsam ardhamāsaṃ vā,
  mahāvṛkṣakṣīrasurāgomūtrasiddhena vā; śuddhakoṣṭhaṃ tu
  madyenāśvamārakaguñjākākādanīmūlakalkaṃ pāyayet; ikṣukāṇḍāni vā kṛṣṇasarpeṇa
  daṃśayitvā bhakṣayed vallīphalāni vā, mūlajaṃ kandajaṃ vā viṣamā sevayet,
  tenāgado bhavaty anyaṃ vā bhāvam āpadyate || </l>

  <l xml:id="SS.4.14.9"><label>ci.14.9</label> bhavati cātra kupitānilamūlatvāt 
  <ref rend="superscript footnote marker">*</ref>saṃcitatvān malasya ca |
  sarvodareṣu śaṃsanti bahuśas tv anulomanam || </l>

  <l xml:id="SS.4.14.10"><label>ci.14.10</label> ata ūrdhvaṃ sāmānyayogān
  vakṣyāmaḥ | tadyathā eraṇḍatailamaharaharmāsṃ dvau vā kevalaṃ mūtrayuktaṃ
  kṣīrayuktaṃ vā sevetodakavarjī, māhiṣaṃ vā mūtraṃ kṣīreṇa nirāhāraḥ
  saptarātram, uṣṭrīkṣīrāhāro vā 'nnavārivarjī pakṣaṃ, pippalīṃ vā māsaṃ
  pūrvoktena vidhānenāseveta, saindhavājamodāyuktaṃ vā nikumbhatailam,
  ārdraśṛṅgaverarasapātraśatasiddhaṃ vā vātaśūle 'vacāryaṃ,
  śṛṅgaverarasavipakvaṃ kṣīramāseveta, cavyaśṛṅgaverakalkaṃ vā payasā
  saraladevadārucitrakam eva vā, muraṅgīśālaparṇīśyāmāpunarnavākalkaṃ vā,
  jyotiṣkaphalatailaṃ vā kṣīreṇa svarjikāhiṅgumiśraṃ pibet, <ref
  rend="superscript footnote marker">*</ref>guḍadvitīyāṃ vā harītakīṃ
  bhakṣayet, srutīkṣīrabhāvitānāṃ vā pippalīnāṃ sahasraṃ kālena,
  pathyākṛṣṇācūrṇaṃ vā snuhīkṣīrabhāvitamutkārikāṃ pakvāṃ dāpayet;
  harītakīcūrṇaṃ prasthamāḍhake ghṛtasyāvāpyāṅgāreṣv abhivilāpya
  khajenābhimathyānuguptaṃ kṛtvā 'rdhamāsaṃ yavapalle vāsayet, tataścoddhṛtya
  parisrāvya harītakīkvāthāmladadhīnyāvāpya vipacet, tadyathāyogaṃ
  māsamardhamāsaṃ vā pāyayet; gavye payasi mahāvṛkṣakṣīramāvāpya vipacet,
  vipakvaṃ cāvatārya śītībhūtaṃ manthānenābhimathya navanītamādāya bhūyo
  mahāvṛkṣakṣīreṇaiva vipacet, tadyathāyogaṃ māsaṃ māsārdhaṃ vā pāyayet;
  cavyacitrakadantyativiṣākuṣṭhasārivātriphalājamodaharidrāśaṅkhinītrivṛttrikaṭukānāmardhakārṣikā
  bhāgā, rājavṛkṣaphalamajjñāmaṣṭau karṣāḥ, mahāvṛkṣakṣīrapaledve, gavāṃ
  kṣīramūtrayor aṣṭāvaṣṭau palāni, etat sarvaṃ ghṛtaprasthe samāvāpya vipacet,
  tadyathāyogaṃ māsamardhamāsṃ vā pāyayet; etāni tilvakaghṛtacaturthāni
  sarpīṣyudaragulmavidradhyaṣṭhīlānāhakuṣṭhonmādāpasmāreṣūpayojyāni
  virecanārthaṃ; mūtrāsavāriṣṭasurāś cābhīkṣṇaṃ mahāvṛkṣakṣīrasaṃbhṛtāḥ seveta;
  virecanadravyakaṣāyaṃ vā śṛṅgaveradevadārupragāḍham || </l>

  <l xml:id="SS.4.14.11"><label>ci.14.11</label>
  vamanavirecanaśirovirecanadravyāṇāṃ pālikābhāgāḥ
  pippalyādivacādiharidrādiparipaṭhitānāṃ ca dravyāṇāṃ ślakṣṇapiṣṭānāṃ
  yathoktānāṃ ca lavaṇānāṃ tat sarvaṃ mūtragaṇe prakṣipya
  mahāvṛkṣakṣīraprasthaṃ ca mṛdvagninā 'vaghaṭṭayan vipacedapradagdhakalkaṃ,
  tatsādhusiddhamavatārya śītībhūtamakṣamātrā guṭikā vartayet, tāsāmekāṃ dve
  tisro vā guṭikā balāpekṣayā māsāṃstrīṃś caturo vā seveta, eṣā++<ref
  rend="superscript footnote marker">*</ref>ānāhavartikriyā viśeṣeṇa
  mahāvyādhiṣūpayujyate (viśeṣeṇa) koṣṭhajāṃś ca kṛmīnapahanti
  kāsaśvāsakṛmikuṣṭhapratiśyāyārocakāvipākodāvartāṃś ca nāśayati || </l>

  <l xml:id="SS.4.14.12"><label>ci.14.12</label>
  madanaphalamajjakuṭajajīmūtakekṣvākudhāmārgavatrivṛttrikaṭukasarṣapalavaṇāni
  mahāvṛkṣakṣīramūtrayor anyatareṇa piṣṭvā 'ṅguṣṭhamātrāṃ vartiṃ kṛtvodariṇa
  ānāhe tailalavaṇābhyaktagudasyaikāṃ dve tisro vā pāyau nidadhyāt,
  eṣā++ānāhavartikriyā vātamūtrapurīṣodāvartādhmānānāheṣu vidheyā || </l>

  <l xml:id="SS.4.14.13"><label>ci.14.13</label> plīhodariṇaḥ snigdhasvinnasya
  dadhnā bhuktavato vāmabāhau kūrparābhyantarataḥ sirāṃ vidhyet, vimardayecca
  pāṇinā plīhānaṃ rudhirasyandanārthaṃ; tataḥ saṃśuddhadehaṃ
  samudraśuktikākṣāraṃ payasā pāyayeta, hiṅgusauvarcike vā kṣīreṇa, srutena
  palāśakṣāreṇa vā yavakṣāraṃ, kiṃśukakṣārodakena vā bahuśaḥ srutena
  yavakṣāraṃ, pārijātakekṣurakāpāmārgakṣāraṃ vā, tailasṃsṛṣṭaṃ
  śobhāñjanakayūṣaṃ pippalīsaindhavacitrakayuktaṃ, pūtikarañjakṣāraṃ
  vā 'mlasrutaṃ viḍlavaṇapippalīprāgāḍham || </l>

  <l xml:id="SS.4.14.14"><label>ci.14.14</label>
  pippalīpippalīmūlacavyacitrakaśṛṅgaverayavakṣārasaindhavānāṃ pālikā bhāgāḥ,
  ghṛtaprasthaṃ tattulyaṃ ca kṣīraṃ tadaikadhyaṃ vipācayet , etat ṣaṭpalakaṃ
  nāma sarpiḥ
  plīhāgnisaṅgagulmodarodāvartaśvayathupāṇḍurogakāsaśvāsapratiśyāyor dhvavātaviṣamajvarānapahanti |
  mandāgnirvā hiṅgvādikaṃ cūrṇam upayuñjīta || </l>

  <l xml:id="SS.4.14.15"><label>ci.14.15</label> yakṛddālye 'pyeṣa eva
  kriyāvibhāgaḥ | viśeṣatas tu dakṣiṇabāhau sirāvyadhaḥ || </l>

  <l xml:id="SS.4.14.16"><label>ci.14.16</label> maṇibandhaṃ sakṛnnāmya
  vāmāṅguṣṭhasamīritām | dahet sirāṃ śareṇāśu plīhno vaidyaḥ praśāntaye || </l>

  <l xml:id="SS.4.14.17"><label>ci.14.17</label> baddhagude parisrāviṇi ca
  snigdhasvinnasyābhyaktasyādho nābhervāmataś caturaṅgulamapahāya romarājyā
  udaraṃ pāṭayitvā caturaṅgulapramāṇamantrāṇi niṣkṛṣya nirīkṣya
  baddhagudasyāntrapratirodhakaramaśmānaṃ bālaṃ vā 'pohya malajātaṃ vā tato
  madhusarpirbhyām abhyajyāntrāṇi yathāsthānaṃ sthāpayitvā <ref
  rend="superscript footnote marker">*</ref>bāhyaṃ vraṇamudarasya sīvyet |
  parisrāviṇyapyevam eva śalyamuddhṛtyāntrasrāvān saṃśodhya<ref
  rend="superscript footnote marker">*</ref>, tacchidramāntraṃ samādhāya
  kālapipīlikābhir daṃśayet, daṣṭe ca tāsāṃ kāyānapaharenna śirāṃsi, tataḥ
  pūrvavat sīvyet, saṃdhānaṃ ca yathoktaṃ kārayet, yaṣṭīmadhukamiśrayā ca
  kṛṣṇamṛdā 'valipya bandhenopacaret, tato nivātamāgāraṃ
  praveśyācārikam upadiśet, vāsayeccainaṃ tailadroṇyāṃ sarpirdroṇyāṃ vā
  payovṛttim iti || </l>

  <l xml:id="SS.4.14.18"><label>ci.14.18</label>
  <ref rend="superscript footnote marker">*</ref>dakodariṇastu
  vātaharatailābhyaktasyoṣṇodakasvinnasya sthitasyāptaiḥ suparigṛhītasyākakṣāt
  pariveṣṭitasyādhonābhervāmataś caturaṅgulamapahāya romarājyā
  vrīhimukhenāṅguṣṭhodarapramāṇamavagāḍhaṃ vidhyet, tatra
  trapvādīnāmanyatamasya nāḍīṃ dvidvārāṃ pakṣanāḍīṃ vā saṃyojya
  doṣodakamavasiñcet, toto nāḍīmapahṛtya tailalavaṇenābhyajya vraṇaṃ
  bandhenopacaret, na caikasminn eva divase sarvaṃ doṣodakamapaharet, sahasā
  hy apahṛte tṛṣṇājvarāṅgamardātīsāraśvāsakāsapādadāhā utpadyerannāpūryate vā
  bhṛśataramudaramasañjātaprāṇasya,
  tasmāt tṛtīyacaturthapañcamaṣaṣṭhāṣṭamadaśamadvādaśaṣoḍaśarātrāṇāmanyatamamantarīkṛtya
  doṣodakamalpālpamavasiñcet; niḥsṛte ca doṣe
  gāḍhataramāvikakauśeyacarmaṇāmanyatamena pariveṣṭayed udaraṃ, tathā
  nādhmāpayati vāyuḥ; ṣaṇmāsāṃś ca payasā bhojayejjāṅgalarasena vā,
  tatastrīnmāsānardhodakena payasā phalāmlena jāṅgalarasena vā, avaśiṣṭaṃ
  māsatrayamannaṃ laghu hitaṃ vā seveta, evaṃ saṃvatsareṇāgado bhavati || </l>

  <l xml:id="SS.4.14.19"><label>ci.14.19</label> bhavati cātra āsthāpane caiva
  virecane ca pāne tathā++āhāravidhikriyāsu | sarvodaribhyaḥ kuśalaiḥ prayojyaṃ
  kṣīraṃ śṛtaṃ jāṅgalajo raso vā ||</l>

  <p ana="trailer">iti suśrutasaṃhitāyāṃ cikitsāsthāne udaracikitsitaṃ nāma
  caturdaśo 'dhyāyaḥ ||14 ||</p>
 </div>
 <div n="15" type="adhyāya">
  <head>pañcadaśo 'dhyāyaḥ |</head>
  <l xml:id="SS.4.15.1"><label>ci.15.1</label> athāto mūḍhagarbhacikitsitaṃ
  vyākhyāsyāmaḥ || </l>

  <l xml:id="SS.4.15.2"><label>ci.15.2</label> yathovāca bhagavān dhanvantariḥ || </l>

  <l xml:id="SS.4.15.3"><label>ci.15.3</label> nāto 'nyat kaṣṭatamamasti yathā
  mūḍhagarbhaśalyoddharaṇam; atra hi yoniyakṛtplīhāntravivaragarbhāśayānāṃ
  madhye karma kartavyaṃ sparśena,
  utkarṣaṇāpakarṣaṇasthānāpavartanotkartanabhedanacchedanapīḍanarjūkaraṇadāraṇāni
  caikahastena garbhaṃ garbhiṇīṃ cāhiṃsatā, tasmād adhipatimāpṛcchya paraṃ ca
  yatnamāsthāyopakrameta || </l>

  <l xml:id="SS.4.15.4"><label>ci.15.4</label> tatra samāsenāṣṭavidhā
  mūḍhagarbhagatiruddiṣṭā; svabhāvagatā api trayaḥ saṅgā bhavanti śiraso
  vaiguṇyādaṃsayor jaghanasya vā || </l>

  <l xml:id="SS.4.15.5"><label>ci.15.5</label> jīvati tu garbhe
  sūtikāgarbhanirharaṇe prayateta | nirhartumaśakye cyāvanān mantrānupaśṛṇuyāt;
  tān vakṣyāmaḥ || </l>

  <l xml:id="SS.4.15.6"><label>ci.15.6</label> ihāmṛtaṃ ca somaś ca citrabhānuś ca
  bhāmini | uccaiḥśravāś ca turago mandire nivasantu te || </l>

  <l xml:id="SS.4.15.7"><label>ci.15.7</label> idamamṛtamapāṃ samuddhṛtaṃ vai tava
  laghu garbhamimaṃ pramuñcatu stri | tadanalapavanārkavāsavāste saha
  lavaṇāmbudharair diśantu śāntim || </l>

  <l xml:id="SS.4.15.8"><label>ci.15.8</label> muktāḥ <ref rend="superscript
  footnote marker">*</ref>paśorvipāśāś ca muktāḥ
  sūryeṇa raśmayaḥ | muktaḥ sarvabhayād garbha ehyehi viramāvitaḥ || </l>

  <l xml:id="SS.4.15.9"><label>ci.15.9</label> auṣadhāni ca vidadhyādyathoktāni |
  mṛte cottānāyā ābhugnasakthyā vastrādhārakonnamitakaṭhyā <ref
  rend="superscript footnote marker"
  >*</ref>dhanvananagavṛttikāśālmalīmṛtsnaghṛtābhyāṃ mrakṣayitvā hastaṃ yonau
  praveśya garbham upaharet | tatra sakthibhyām āgatamanulomamevāñchet,
  ekasakthnā pratipannasyetarasakthi prasāryāpaharet, sphigdeśenāgatasya
  sphigdeśaṃ prapīḍyor dhvamutkṣipya sakthinī prasāryāpaharet, tiryagāgatasya
  parighasyeva tiraścīnasya paś cād ardhamūrdhvamutkṣipya pūrvārdhamapatyapathaṃ
  pratyārjavamānīyāpaharet, pārśvāpavṛttaśirasamaṃsaṃ prapīḍyor dhvamutkṣipya
  śiro 'patyapathamānīyāpaharet, bāhudvayapratipannasyor dhvamutpīḍyāṃsau
  śiro 'nulomamānīyāpaharet, dvāvantyāvasādhyau mūḍhagarbhau, evamaśakye
  śastramavacārayet || </l>

  <l xml:id="SS.4.15.10"><label>ci.15.10</label> sacetanaṃ ca śastreṇa na
  kathañcana dārayet | dāryamāṇo hi jananīmātmānaṃ caiva ghātayet || </l>

  <l xml:id="SS.4.15.11"><label>ci.15.11</label> aviṣahye vikāre tu śreyo
  garbhasya pātanam | na garbhiṇyā viparyāsastasmāt prāptaṃ na hāpayet || </l>

  <l xml:id="SS.4.15.12"><label>ci.15.12</label> tataḥ striyamāśvāsya
  maṇḍalāgreṇāṅgulīśastreṇa vā śiro vidārya, śiraḥkapālānyāhṛtya, śaṅkunā
  gṛhītvorasi kakṣāyāṃ vā 'paharet; abhinnaśirasamakṣikūṭe gaṇḍe vā,
  aṃsasaṃsaktasyāṃsadeśe bāhū chittvā, dṛtimivātataṃ vātapūrṇodaraṃ vā vidārya
  nirasyāntrāṇi śithilībhūtamāharet, jaghanasaktasya vā jaghanakapālānīti || </l>

  <l xml:id="SS.4.15.13"><label>ci.15.13</label> kiṃbahunā yadyadaṅgaṃ hi
  garbhasya tasya sajjati tadbhiṣak | samyagvinirharecchittvā rakṣennārīṃ ca
  yatnataḥ || </l>

  <l xml:id="SS.4.15.14"><label>ci.15.14</label> garbhasya gatayaścitrā
  jāyante 'nilakopataḥ | tatrānalpamatirvaidyo varteta vidhipūrvakam || </l>

  <l xml:id="SS.4.15.15"><label>ci.15.15</label> nopekṣeta mṛtaṃ garbhaṃ
  muhūrtam api paṇḍitaḥ | sa hyāśu jananīṃ hanti nirucchvāsaṃ paśuṃ yathā || </l>

  <l xml:id="SS.4.15.16"><label>ci.15.16</label> maṇḍalāgreṇa kartavyaṃ
  chedyamantarvijānatā | vṛddhipatraṃ hi tīkṣṇāgraṃ nārīṃ hiṃsyāt kadācana || </l>

  <l xml:id="SS.4.15.17"><label>ci.15.17</label> athāpatantīmaparāṃ pātayet
  pūrvavadbhiṣak | hastenāpaharedvā 'pi pārśvabhyāṃ paripīḍya vā || </l>

  <l xml:id="SS.4.15.18"><label>ci.15.18</label> dhunuyāc ca muhurnārīṃ
  pīḍayed vā 'ṃsapiṇḍikām<ref rend="superscript footnote marker">*</ref> |
  tailāktayonerevaṃ tāṃ pātayenmatimān bhiṣak || </l>

  <l xml:id="SS.4.15.19"><label>ci.15.19</label> evaṃ nirhṛtaśalyāṃ tu
  siñceduṣṇena vāriṇā | tato 'bhyaktaśarīrāyā yonau snehaṃ nidhāpayet || </l>

  <l xml:id="SS.4.15.20"><label>ci.15.20</label> evaṃ mṛdvī bhaved yonistacchūlaṃ
  copaśāmyati | kṛṣṇātanmūlaśuṇṭhyelāhiṅgubhārgīḥ sadīpyakāḥ || </l>

  <l xml:id="SS.4.15.21"><label>ci.15.21</label> vacāmativiṣāṃ rāsnāṃ cavyaṃ
  saṃcūrṇya pāyayet | snehena doṣasyandārthaṃ vedanopaśamāya ca || </l>

  <l xml:id="SS.4.15.22"><label>ci.15.22</label> kvāthaṃ caiṣāṃ tathā kalkaṃ
  cūrṇaṃ vā snehavarjitam | śākatvagghiṅgvativiṣāpāṭhākaṭukarohiṇīḥ || </l>

  <l xml:id="SS.4.15.23"><label>ci.15.23</label> tathā tejovatīṃ cāpi pāyayet
  pūrvavadbhiṣak | trirātraṃ pañcasaptāhaṃ<ref rend="superscript footnote
  marker">*</ref> tataḥ snehaṃ punaḥ pibet || </l>

  <l xml:id="SS.4.15.24"><label>ci.15.24</label> pāyayet āsavaṃ naktam ariṣṭaṃ vā
  susaṃskṛtam | śirīṣakakubhābhyāṃ ca toyam ācamane hitam || </l>

  <l xml:id="SS.4.15.25"><label>ci.15.25</label> upadravāś ca ye 'nye syustān
  yathāsvamupācaret | sarvataḥ pariśuddhā ca snigdhapathyālpabhojanā || </l>

  <l xml:id="SS.4.15.26"><label>ci.15.26</label> svedābhyaṅgaparā nityaṃ bhavet
  krodhavivarjitā | payo vātaharaiḥ siddhaṃ daśāhaṃ bhojane hitam || </l>

  <l xml:id="SS.4.15.27"><label>ci.15.27</label> rasaṃ daśāhaṃ śeṣe tu
  yathāyogamupācaret | vyupadravāṃ viśuddhāṃ ca jñātvā ca varavarṇinīm || </l>

  <l xml:id="SS.4.15.28"><label>ci.15.28</label> ūrdhvaṃ caturbhyo māsebhyo
  visṛjet parihārataḥ | yonisantarpaṇe 'bhyaṅge pāne bastiṣu bhojane || </l>

  <l xml:id="SS.4.15.29"><label>ci.15.29</label> balātailamidaṃ cāsyai
  dadyādanilavāraṇam | balāmūlakaṣāyasya daśamūlīśṛtasya ca || </l>

  <l xml:id="SS.4.15.30"><label>ci.15.30</label> yavakolakulatthānāṃ kvāthasya
  payasas tathā | aṣṭāvaṣṭau śubhā bhāgāstailādekastadekataḥ || </l>

  <l xml:id="SS.4.15.31"><label>ci.15.31</label> pacedāvāpya madhuraṃ gaṇaṃ
  saindhavasaṃyutam | tathā 'guruṃ sarjarasaṃ saralaṃ devadāru ca || </l>

  <l xml:id="SS.4.15.32"><label>ci.15.32</label> mañjiṣṭhāṃ candanaṃ kuṣṭhamelāṃ
  kālānusārivām | māṃsīṃ śaileyakaṃ patraṃ tagaraṃ sārivāṃ vacām || </l>

  <l xml:id="SS.4.15.33"><label>ci.15.33</label> śatāvarīmaśvagandhāṃ śatapuṣpāṃ
  punarnavām | tat sādhusiddhaṃ sauvarṇe rājate mṛnmaye 'pi vā || </l>

  <l xml:id="SS.4.15.34"><label>ci.15.34</label> prakṣipya kalaśe samyak
  svanuguptaṃ nidhāpayet | balātailamidaṃ khyātaṃ sarvavātavikāranut || </l>

  <l xml:id="SS.4.15.35"><label>ci.15.35</label> yathābalamato mātrāṃ sūtikāyai
  pradāpayet | yā ca garbhārthinī nārī kṣīṇaśukraś ca yaḥ pumān || </l>

  <l xml:id="SS.4.15.36"><label>ci.15.36</label> vātakṣīṇe marmahate
  mathite 'bhihate tathā | bhagne śramābhipanne ca sarvathaivopayujyate || </l>

  <l xml:id="SS.4.15.37"><label>ci.15.37</label> etadākṣepakādīn vai
  vātavyādhīnapohati | hikkāṃ kāsamadhīmanthaṃ gulmaṃ śvāsaṃ ca dustaram || </l>

  <l xml:id="SS.4.15.38"><label>ci.15.38</label>
  ṣaṇmāsānupayujyaitadantravṛddhimapohati | pratyagradhātuḥ puruṣo bhavecca
  sthirayauvanaḥ || </l>

  <l xml:id="SS.4.15.39"><label>ci.15.39</label> rājñāmetaddhi kartavyaṃ
  rājamātrāś ca ye narāḥ | sukhinaḥ sukumārāś ca dhaninaś cāpi ye narāḥ || </l>

  <l xml:id="SS.4.15.40"><label>ci.15.40</label> balākaṣāyapītebhyastilebhyo
  vā 'pyanekaśaḥ | tailamutpādya <ref rend="superscript footnote marker"
  >*</ref>tatkvāthaśatapākaṃ kṛtaṃ śubham || </l>

  <l xml:id="SS.4.15.41"><label>ci.15.41</label> nivāte nibhṛtāgāre prayuñjīta
  yathābalam | jīrṇe 'smin payasā snigdhamaśnīyāt ṣaṣṭikaudanam || </l>

  <l xml:id="SS.4.15.42"><label>ci.15.42</label> anena vidhinā
  droṇam upayujyānnamīritam | bhuñjīta dviguṇaṃ kālaṃ balavarṇānvitastataḥ || </l>

  <l xml:id="SS.4.15.43"><label>ci.15.43</label> sarvapāpair vinirmuktaḥ śatāyuḥ
  puruṣo bhavet | śataṃ śataṃ tathotkarṣo droṇe droṇe prakīrtitaḥ || </l>

  <l xml:id="SS.4.15.44"><label>ci.15.44</label>
  balākalpenātibalāguḍūcyādityaparṇiṣu | sair eyake vīratarau śatāvaryāṃ
  trikaṇṭake || </l>

  <l xml:id="SS.4.15.45"><label>ci.15.45</label> tailāni madhuke kuryāt 
  prasāriṇyāṃ ca buddhimān | nīlotpalaṃ varīmūlaṃ gavye kṣīre vipācayet || </l>

  <l xml:id="SS.4.15.46"><label>ci.15.46</label> śatapākaṃ tatastena tilatailaṃ
  pacedbhiṣak | balātailasya kalkāṃs tu supiṣṭāṃs tatra dāpayet || </l>

  <l xml:id="SS.4.15.47"><label>ci.15.47</label> sarveṣām eva jānīyād upayogaṃ
  cikitsakaḥ | balātailavadeteṣāṃ guṇāṃś caiva viśeṣataḥ ||</l>

  <p ana="trailer">iti suśrutasaṃhitāyāṃ cikitsāsthāne mūḍhagarbhacikitsitaṃ nāma
  pañcadaśo 'dhyāyaḥ ||15 ||</p>
 </div>
 <div n="16" type="adhyāya">
  <head>ṣoḍaśo 'dhyāyaḥ |</head>
  <l xml:id="SS.4.16.1"><label>ci.16.1</label> athāto vidradhītāṃ cikitsitaṃ
  vyākhyāsyāmaḥ || </l>

  <l xml:id="SS.4.16.2"><label>ci.16.2</label> yathovāca bhagavān dhanvantariḥ || </l>

  <l xml:id="SS.4.16.3"><label>ci.16.3</label> ukta vidradhayaḥ ṣaḍye
  teṣv asādhyas tu sarvajaḥ | śeṣeṣvāmeṣu kartavyā tvaritaṃ śophavat kriyā || </l>

  <l xml:id="SS.4.16.4"><label>ci.16.4</label> vātaghnamūlakalkais tu
  ghṛtatailavasāyutaiḥ | sukhoṣṇo bahalo lepaḥ prayojyo vātavidradhau || </l>

  <l xml:id="SS.4.16.5"><label>ci.16.5</label> sānūpaudakamāṃsas tu kākolyādiḥ
  satarpaṇaḥ | snehāmlasiddho lavaṇaḥ prayojyaścopanāhane || </l>

  <l xml:id="SS.4.16.6"><label>ci.16.6</label> veśavāraiḥ sakṛśaraiḥ payobhiḥ
  pāyasais tathā | svedayet satataṃ cāpi nirharec cāpi śoṇitam || </l>

  <l xml:id="SS.4.16.7"><label>ci.16.7</label> sa cedevam upakrāntaḥ pākāyābhimukho
  yadi | taṃ pācayitvā śastreṇa bhindyādbhinnaṃ ca śodhayet<ref
  rend="superscript footnote marker">*</ref> || </l>

  <l xml:id="SS.4.16.8"><label>ci.16.8</label> pañcamūlakaṣāyeṇa prakṣālya
  lavaṇottaraiḥ | tailair bhadrādimadhukasaṃyuktaiḥ pratipūrayet || </l>

  <l xml:id="SS.4.16.9"><label>ci.16.9</label> vair ecanikayuktena traivṛtena
  viśodhya ca | pṛthakparṇyādisiddhena traivṛtena ca ropayet || </l>

  <l xml:id="SS.4.16.10"><label>ci.16.10</label> paittikaṃ śarkarālājāmadhukaiḥ
  sārivāyutaiḥ | pradihyāt kṣīrapiṣṭair vā payasyośīracandanaiḥ || </l>

  <l xml:id="SS.4.16.11"><label>ci.16.11</label> pākyaiḥ śītakaṣāyair vā
  kṣīrair ikṣurasais tathā | jīvanīyaghṛtair vā 'pi secayeccharkarāyutaiḥ || </l>

  <l xml:id="SS.4.16.12"><label>ci.16.12</label> trivṛddharītakīnāṃ ca cūrṇaṃ
  lihyānmadhudravam | jalaukobhir hareccāsṛk pakvaṃ cāpaṭhya buddhimān || </l>

  <l xml:id="SS.4.16.13"><label>ci.16.13</label> kṣīravṛkṣakaṣāyeṇa
  prakṣālyaudakajena vā | tilaiḥ sayaṣṭīmadhukaiḥ sakṣaudraiḥ sarpiṣā yutaiḥ || </l>

  <l xml:id="SS.4.16.14"><label>ci.16.14</label> upadihya pratanunā vāsasā
  veṣṭayed vraṇam | prapauṇḍarīkamañjiṣṭhāmadhukośīrapadmakaiḥ || </l>

  <l xml:id="SS.4.16.15"><label>ci.16.15</label> saharidraiḥ kṛtaṃ sarpiḥ sakṣīraṃ
  vraṇaropaṇam | kṣīraśuklāpṛthakparṇīsamaṅgārodhracandanaiḥ || </l>

  <l xml:id="SS.4.16.16"><label>ci.16.16</label> nyagrodhādipravāleṣu teṣāṃ
  tvakṣvathavā kṛtam | naktamālasya patrāṇi taruṇāni phalāni ca || </l>

  <l xml:id="SS.4.16.17"><label>ci.16.17</label> sumanāyāś ca patrāṇi
  paṭolāriṣṭayos tathā | dve haridre madhūcchiṣṭaṃ madhukaṃ tiktarohiṇī || </l>

  <l xml:id="SS.4.16.18"><label>ci.16.18</label> priyaṅguḥ kuśamūlaṃ ca niculasya
  tvageva ca | mañjiṣṭhācandanośīramutpalaṃ sārive trivṛt || </l>

  <l xml:id="SS.4.16.19"><label>ci.16.19</label> eteṣāṃ
  kārṣikair bhāgair ghṛtaprasthaṃ vipācayet | duṣṭavraṇapraśamanaṃ
  nāḍīvraṇaviśodhanam || </l>

  <l xml:id="SS.4.16.20"><label>ci.16.20</label> sadyaśchinnavraṇānāṃ ca
  karañjādyamidaṃ śubham | duṣṭavraṇāś ca ye kecidye cotsṛṣṭakriyā vraṇāḥ || </l>

  <l xml:id="SS.4.16.21"><label>ci.16.21</label> nāḍyo gambhīrikā yāś ca
  sadyaścchinnāstathaiva ca | agnikṣārakṛtāś caiva ye vraṇā dāruṇā api || </l>

  <l xml:id="SS.4.16.22"><label>ci.16.22</label> karañjādyena haviṣā <ref
  rend="superscript footnote marker">*</ref>praśāmyanti na saṃśayaḥ |
  iṣṭakāsikatāloṣṭagośakṛttuṣapāṃśubhiḥ || </l>

  <l xml:id="SS.4.16.23"><label>ci.16.23</label> mūtrair uṣṇaiś ca satataṃ
  svedayecchlaṣmavidradhim | kaṣāyapānair vamanairālepair upanāhanaiḥ || </l>

  <l xml:id="SS.4.16.24"><label>ci.16.24</label> hareddoṣānabhīkṣṇaṃ
  cāpyalābvā 'sṛk tathaiva ca | āragvadhakaṣāyeṇa pakvaṃ cāpāṭhya dhāvayet || </l>

  <l xml:id="SS.4.16.25"><label>ci.16.25</label>
  haridrātrivṛtāśaktutilair madhusamāyutaiḥ | pūrayitvā vraṇaṃ samyagbadhnīyāt
  kīrtitaṃ yathā || </l>

  <l xml:id="SS.4.16.26"><label>ci.16.26</label> tataḥ
  kulatthikādantītrivṛcchyāmārkatilvakaiḥ | kuryāt tailaṃ sagomūtraṃ hitaṃ tatra
  sasaindhavam || </l>

  <l xml:id="SS.4.16.27"><label>ci.16.27</label> pittavidradhivat sarvāḥ kriyā
  niravaśeṣataḥ | vidradhyoḥ kuśalaḥ kuryād raktāgantunimittayoḥ || </l>

  <l xml:id="SS.4.16.28"><label>ci.16.28</label>
  varuṇādigaṇakvāthamapakve 'bhyantarotthite | ūṣakādipratīvāpaṃ pibet
  sukhakaraṃ naraḥ || </l>

  <l xml:id="SS.4.16.29"><label>ci.16.29</label> anayor vargayoḥ siddhaṃ
  sarpirvair ecanena ca | acirādvidradhiṃ hanti prātaḥ prātarniṣevitam || </l>

  <l xml:id="SS.4.16.30"><label>ci.16.30</label> ebhir eva gaṇaiś cāpi saṃsiddhaṃ
  snehasaṃyutam | kāryamāsthāpanaṃ kṣipraṃ tathaivāpyanuvāsanam || </l>

  <l xml:id="SS.4.16.31"><label>ci.16.31</label> pānālepanabhojyeṣu
  madhuśigrudrumo 'pi vā | dattāvāpo yathādoṣamapakvaṃ hanti vidradhim || </l>

  <l xml:id="SS.4.16.32"><label>ci.16.32</label> toyadhānyāmlamūtrais tu peyo vā 'pi
  surādibhiḥ | yathādoṣagaṇakvāthaiḥ pibedvā 'pi śilājatu || </l>

  <l xml:id="SS.4.16.33"><label>ci.16.33</label> pradhānaṃ guggulaṃ cāpi śuṇṭhīṃ
  ca suradāru ca | snehopanāhau kuryāc ca sadā cāpyanulomanam || </l>

  <l xml:id="SS.4.16.34"><label>ci.16.34</label> yathoddiṣṭāṃ sirāṃ vidhyet
  kaphaje vidradhau bhiṣak | raktapittānilottheṣu kecidbāhau vadanti tu || </l>

  <l xml:id="SS.4.16.35"><label>ci.16.35</label> pakvaṃ vā bahirunnaddhaṃ bhittvā
  vraṇavadācaret | sruteṣūrdhvamadho vā 'pi mair eyāmlasurāsavaiḥ || </l>

  <l xml:id="SS.4.16.36"><label>ci.16.36</label> peyo varuṇakādistu
  madhuśigrudrumo 'pi vā | śigrumūlajale siddhaṃ sasiddhārthakam odanam || </l>

  <l xml:id="SS.4.16.37"><label>ci.16.37</label> yavakolakulatthānāṃ
  yūṣair bhuñjīta mānavaḥ | prātaḥ prātaś ca seveta mātrayā tailvakaṃ ghṛtam || </l>

  <l xml:id="SS.4.16.38"><label>ci.16.38</label> trivṛtādigaṇakvāthasiddhaṃ
  vā 'pyupaśāntaye | nopagacchedyathāpākaṃ prayateta tathā bhiṣak || </l>

  <l xml:id="SS.4.16.39"><label>ci.16.39</label> paryāgate vidradhau tu
  siddhirnaikāntikī smṛtā | pratyākhyāya tu kurvīta majjajāte tu vidradhau || </l>

  <l xml:id="SS.4.16.40"><label>ci.16.40</label> snehasvedopapannānāṃ kuryād 
  raktāvasecana | vidradhyuktāṃ kriyāṃ kuryāt pakve vā 'sthi tu bhedayet || </l>

  <l xml:id="SS.4.16.41"><label>ci.16.41</label> niḥśalyamatha vijñāya kartavyaṃ
  vraṇaśodhanam | dhāvettiktakaṣāyeṇa tiktaṃ sarpis tathā hitam || </l>

  <l xml:id="SS.4.16.42"><label>ci.16.42</label> yadi majjaparisrāvo na nivarteta
  dehinaḥ | kuryāt saṃśodhanīyāni kaṣāyādīni buddhimān || </l>

  <l xml:id="SS.4.16.43"><label>ci.16.43</label> priyaṅgudhātakīrodhrakaṭphalaṃ
  tinisaindhavam | etais tailaṃ vipaktavyaṃ vidradhivraṇaropaṇam ||</l>

  <p ana="trailer">iti suśrutasaṃhitāyāṃ cikitsāsthāne vidradhicikitsitaṃ nāma
  ṣoḍaśo 'dhyāyaḥ ||16 ||</p>
 </div>
 <div n="17" type="adhyāya">
  <head>saptadaśo 'dhyāyaḥ |</head>
  <l xml:id="SS.4.17.1"><label>ci.17.1</label> athāto
  visarpanāḍīstanarogacikitsitaṃ vyākhyāsyāmaḥ || </l>

  <l xml:id="SS.4.17.2"><label>ci.17.2</label> yathovāca bhagavān dhanvantariḥ || </l>

  <l xml:id="SS.4.17.3"><label>ci.17.3</label> sādhyā visarpāstraya ādito ye na
  sannipātakṣatajau hi sādhyau | sādhyeṣu tatpathyagaṇair vidadhyād ghṛtāni
  sekāṃś ca tathopadehān || </l>

  <l xml:id="SS.4.17.4"><label>ci.17.4</label>
  mustāśatāhvāsuradārukuṣṭhavārāhikustumburukṛṣṇagandhāḥ | vātātmako coṣṇagaṇāḥ
  prayojyāḥ sekeṣu lepeṣu tathā <ref rend="superscript footnote marker"
  >*</ref>śṛteṣu || </l>

  <l xml:id="SS.4.17.5"><label>ci.17.5</label> yat pañcamūlaṃ khalu
  kaṇṭakākhyamalpaṃ mahaccāpyatha vallijaṃ ca | taccopayojyaṃ bhiṣajā pardehe
  seke ghṛte cāpi tathaiva taile || </l>

  <l xml:id="SS.4.17.6"><label>ci.17.6</label> kaseruśṛṅgāṭakapadmagundrāḥ
  saśaivalāḥ sotpalakardamāś ca | vastrāntarāḥ pittakṛte visarpe lepā vidheyāḥ
  saghṛtāḥ suśītāḥ || </l>

  <l xml:id="SS.4.17.7"><label>ci.17.7</label> hrīveralāmajjakacandanāni
  srotojamuktāmaṇigair ikāś ca | kṣīreṇa piṣṭāḥ saghṛtāḥ suśītā lepāḥ
  prayojyāstanavaḥ sukhāya || </l>

  <l xml:id="SS.4.17.8"><label>ci.17.8</label> prapauṇḍarīkaṃ madhukaṃ payasyā
  mañjiṣṭhikā padmakacandane ca | sugandhikā ceti sukhāya lepaḥ paitte visarpe
  bhiṣajā prayojyaḥ || </l>

  <l xml:id="SS.4.17.9"><label>ci.17.9</label> nyagrodhavargaiḥ pariṣecanaṃ ca
  ghṛtaṃ ca kuryāt svarasena tasya | śītaiḥ payobhiś ca madhūdakaiś ca
  saśarkarair ikṣurasaiś ca sekān || </l>

  <l xml:id="SS.4.17.10"><label>ci.17.10</label> ghṛtasya
  gaurīmadhukāravindarodhrāmburājādanagair ikeṣu | tatharṣabhe padmakasārivāsu
  kākolimedākumudotpaleṣu<ref rend="superscript footnote marker">*</ref> || </l>

  <l xml:id="SS.4.17.11"><label>ci.17.11</label> sacandanāyāṃ madhuśarkarāyāṃ
  drākṣāsthirāpṛśniśatāhvayāsu | kalkīkṛtāsūdakamatra dattvā nyagrodhavargasya
  tathā sthirādeḥ || </l>

  <l xml:id="SS.4.17.12"><label>ci.17.12</label> gaṇasya
  bilvādikapañcamūlyāś caturguṇaṃ kṣīramathāpi tadvat | prasthaṃ vipakvaṃ
  pariṣecanena paittīrnihanyāt tu visarpanāḍīḥ || </l>

  <l xml:id="SS.4.17.13"><label>ci.17.13</label> visphoṭaduṣṭavraṇaśīrṣarogān
  pākaṃ tathā++āsyasya nihanti pānāt | grahārdite śoṣiṇi cāpi bāle ghṛtaṃ hi
  gauryādikametadiṣṭam || </l>

  <l xml:id="SS.4.17.14"><label>ci.17.14</label> ajā 'śvagandhā saralā sakālā
  saikaiṣikā cāpyathavā 'jaśṛṅgī | gomūtrapiṣṭo vihitaḥ pradeho hanyādvisarpaṃ
  kaphajaṃ sa śīghram || </l>

  <l xml:id="SS.4.17.15"><label>ci.17.15</label>
  kālānusāryāgurucocaguñjārāsnāvacāśītaśivedraparṇyaḥ |
  pālindimuñjātamahīkadambā hitā visarpeṣu kaphātmakeṣu || </l>

  <l xml:id="SS.4.17.16"><label>ci.17.16</label> gaṇas tu yojyo varuṇapravṛttaḥ
  kriyāsu sarvāsu vicakṣaṇena | saṃśodhanaṃ śoṇitamokṣaṇaṃ ca śreṣṭhaṃ
  visarpeṣu cikitsitaṃ hi || </l>

  <l xml:id="SS.4.17.17"><label>ci.17.17</label> sarvāṃś ca pakvān pariśodhya
  dhīmān vraṇakrameṇopacaredyathoktam | nāḍī tridoṣaprabhavā na
  sidhyeccheṣāś catasraḥ khalu<ref rend="superscript footnote marker">*</ref>
  yatnasādhyāḥ || </l>

  <l xml:id="SS.4.17.18"><label>ci.17.18</label> tatrānilotthām upanāhya
  pūrvamaśeṣataḥ pūyagatiṃ vidārya | tilair apāmārgaphalaiś ca piṣṭvā
  sasaindhavair bandhanamatra kuryāt || </l>

  <l xml:id="SS.4.17.19"><label>ci.17.19</label> prakṣālane cāpi sadā varaṇasya
  yojyaṃ mahadyat khalu pañcamūlam | hiṃsrāṃ haridrāṃ kaṭukāṃ balāṃ ca
  gojihvikāṃ cāpi sabilvamūlām || </l>

  <l xml:id="SS.4.17.20"><label>ci.17.20</label> saṃhṛtya tailaṃ vipacedvraṇasya
  saṃśodhanaṃ pūraṇaropaṇaṃ ca | pittātmikāṃ prāgupanāhya dhīmānutkārikābhiḥ
  sapayoghṛtābhiḥ || </l>

  <l xml:id="SS.4.17.21"><label>ci.17.21</label> nipātya śastraṃ
  tilanāgadantīyaṣṭyāhvakalkaiḥ paripūrayettām | prakṣālane cāpi sasomanimbā
  niśā prayojyā kuśalena nityam || </l>

  <l xml:id="SS.4.17.22"><label>ci.17.22</label> śyāmātribhaṇḍītriphalāsu siddhaṃ
  haridrayo rodhrakavṛkṣayoś ca | ghṛtaṃ sadugdhaṃ vraṇatarpaṇena hanyād gatiṃ
  koṣṭhagatā 'pi yā syāt || </l>

  <l xml:id="SS.4.17.23"><label>ci.17.23</label> nāḍīṃ kaphotthām upanāhya samyak
  kulatthasiddhārthakaśaktukiṇvaiḥ | mṛdūkṛtāmeṣya gatiṃ viditvā
  nipātayecchastramaśeṣakārī || </l>

  <l xml:id="SS.4.17.24"><label>ci.17.24</label> dadyādvraṇe nimbatilān <ref
  rend="superscript footnote marker">*</ref>sadantīn
  surāṣṭrajāsaindhavasaṃprayuktān | prakṣālane cāpi
  karañjanimbajātyakṣapīlusvarasāḥ prayojyāḥ || </l>

  <l xml:id="SS.4.17.25"><label>ci.17.25</label> suvarcikāsaindhavacitrakeṣu
  nikumbhatālītalarūpikāsu | phaleṣv apāmārgabhaveṣu caiva kuryāt samūtreṣu
  hitāya tailam || </l>

  <l xml:id="SS.4.17.26"><label>ci.17.26</label> nāḍīṃ tu śalyaprabhavāṃ vidārya
  nirhṛtya śalyaṃ praviśodhya mārgam | saṃśodhayet
  kṣaudraghṛtapragāḍhais tilais tato ropaṇamāśu kuryāt || </l>

  <l xml:id="SS.4.17.27"><label>ci.17.27</label>
  kumbhīkakharjūrakapitthabilvavanaspatīnāṃ ca śalāṭuvargaiḥ | kṛtvā kaṣāyaṃ
  vipacet tu tailamāvāpya mustāsaralāpriyaṅgūḥ || </l>

  <l xml:id="SS.4.17.28"><label>ci.17.28</label> sugandhikāmocarasāhipuṣoaṃ
  rodhraṃ vidadhyādapi dhātakīṃ ca | etena śalyaprabhavā tu nāḍī rohedvraṇo vā
  sukhabhāśu caiva || </l>

  <l xml:id="SS.4.17.29"><label>ci.17.29</label> kṛśadurbalabhīrūṇāṃ nāḍī
  marmāśritā ca yā | kṣārasūtreṇa tāṃ cchindyānna tu śastreṇa buddhimān || </l>

  <l xml:id="SS.4.17.30"><label>ci.17.30</label> eṣaṇyā gatimanviṣya
  ārasūtrānusāriṇīm | sūcīṃ nidadhyād gatyante tahonnamyāśu nirharet || </l>

  <l xml:id="SS.4.17.31"><label>ci.17.31</label> sūtrasyāntaṃ samānīya gāḍhaṃ
  bandhaṃ samācaret | tataḥ kṣārabalaṃ vīkṣya sūtramanyat praveśayet || </l>

  <l xml:id="SS.4.17.32"><label>ci.17.32</label> kṣārāktaṃ matimān vaidyo yāvanna
  <ref rend="superscript footnote marker">*</ref>chidyate gatiḥ |
  bhagandare 'pyeṣa vidhiḥ kāryo vaidyena jānatā || </l>

  <l xml:id="SS.4.17.33"><label>ci.17.33</label> sūcībhir yavavaktrābhir ācitān vā
  samantataḥ | mūle sūtreṇa badhnīyācchinne copavaredvraṇam || </l>

  <l xml:id="SS.4.17.34"><label>ci.17.34</label> yā dvivraṇīye 'bhihitāstu
  vartyastāḥ sarvanāḍīṣu bhiṣagvidadhyāt | ghoṇṭāphalatvaglavaṇāni
  lākṣāpūgīphalaṃ cālavaṇaṃ ca patram || </l>

  <l xml:id="SS.4.17.35"><label>ci.17.35</label> sruhyarkadugdhena tu kalka eṣa
  vartīkṛto hantyacireṇa nāḍīḥ | bibhītakāmrāsthivaṭapravālā
  hareṇukāśaṅkhinibījamasyaḥ || </l>

  <l xml:id="SS.4.17.36"><label>ci.17.36</label> vārāhikandaś ca tathā pradeyo
  nāḍīṣu tailena ca miśrayitvā || </l>

  <l xml:id="SS.4.17.37"><label>ci.17.37</label> dhattūrajaṃ madanakodravajaṃ ca
  bījaṃ kośātakī śukanasā mṛgabhojinī ca | aṅkoṭabījakusumaṃ gatiṣu prayojyaṃ
  lākṣodakāhṛtamalāsu vikṛtya<ref rend="superscript footnote marker">*</ref>
  cūrṇam || </l>

  <l xml:id="SS.4.17.38"><label>ci.17.38</label> tathā ca gomāṃsamasīṃ hitāya
  koṣṭhāśritasyādarato diśanti | varīkṛtaṃ mākṣikasaṃprayuktaṃ nāḍīghnamuktaṃ
  lavaṇottamaṃ vā || </l>

  <l xml:id="SS.4.17.39"><label>ci.17.39</label> duṣṭavraṇe yadvihitaṃ ca tailaṃ
  tat sarvanāḍīṣu bhiṣagvidadhyāt | cūrṇīkṛtair atha vimiśritamebhir eva tailaṃ
  prayuktamacireṇa gatiṃ nihanti || </l>

  <l xml:id="SS.4.17.40"><label>ci.17.40</label> eṣveva mūtrasahiteṣu vidhāya
  tailaṃ tat sādhitaṃ gatimapohati saptarātrāt | piṇḍītakasya tu
  varāhavibhāvitasya mūleṣu kandaśakaleṣu ca sauvaheṣu || </l>

  <l xml:id="SS.4.17.41"><label>ci.17.41</label> tailaṃ kṛtaṃ gatimapohati
  śīghrametat kandeṣu cāmaravarāyudhasāhvayeṣu |
  bhallātakārkamaricair lavaṇottamena siddhaṃ viḍaṅgarajanīdvayacitrakaiś ca || </l>

  <l xml:id="SS.4.17.42"><label>ci.17.42</label> syan mārkavasya ca rasena nihanti
  tailaṃ nāḍīṃ kaphānilakṛtāmapacīṃ vraṇāṃś ca | stanye gate vikṛtimāśu bhiṣak
  tu dhātrīṃ pītāṃ ghṛtaṃ pariṇate 'hani vāmayet tu || </l>

  <l xml:id="SS.4.17.43"><label>ci.17.43</label> nimbodakena madhumāgadhikāyutena
  vāntāgate 'hani ca mudgarasāśanā syāt | evaṃ tryahaṃ caturahaṃ ṣaḍahaṃ vamedvā
  sarpiḥ pibettriphalayā saha saṃyutaṃ vā || </l>

  <l xml:id="SS.4.17.44"><label>ci.17.44</label> bhārgīṃ pibet tu payasaḥ
  pariśodhanārthamāragvadhādiṣu varaṃ madhunā kaṣāyam || </l>

  <l xml:id="SS.4.17.45"><label>ci.17.45</label> sāmānyametadupadiṣṭamato
  viśeṣāddoṣān payonipatitān śamayed yathāsvam | rogaṃ stanotthitamavekṣya
  bhiṣagvidadhyādyadvidradhāvabhihitaṃ bahuśo vidhānam || </l>

  <l xml:id="SS.4.17.46"><label>ci.17.46</label> saṃpacyamānam api taṃ tu
  vinopanāhaiḥ saṃbhojanena khalu pācayituṃ yateta | śīghraṃ stano hi
  mṛdumāṃsatayopanaddhaḥ sarvaṃ prakotham upayātyavadīryate ca || </l>

  <l xml:id="SS.4.17.47"><label>ci.17.47</label> pakve tu dugdhahariṇīḥ parihṛtya
  nāḍīḥ kṛṣṇaṃ ca cūcukayugaṃ vidadhīta śastram | āme vidāhini tathaiva gate ca
  pākaṃ dhātryāḥ stanau satatam eva ca nirduhīta ||</l>

  <p ana="trailer">iti suśrutasaṃhitāyāṃ cikitsāsthāne
  visarpanāḍīstanarogacikitsitaṃ nāma saptadaśo 'dhyāyaḥ ||17 || </p>
 </div>
 <div n="18" type="adhyāya">
  <head>aṣṭādaśo 'dhyāyaḥ |</head>
  <l xml:id="SS.4.18.1"><label>ci.18.1</label> athāto
  granthyapacyarbudagalagaṇḍacikitsitaṃ vyākhyāsyāmaḥ || </l>

  <l xml:id="SS.4.18.2"><label>ci.18.2</label> yathovāca bhagavān dhanvantariḥ || </l>

  <l xml:id="SS.4.18.3"><label>ci.18.3</label> granthiṣvathāmeṣu
  bhiṣagvidadhyācchophakriyāṃ vistaraśo<ref rend="superscript footnote marker"
  >*</ref> vidhijñaḥ | rakṣedbalaṃ cāpi narasya nityaṃ tadrakṣitaṃ
  vyādhibalaṃ nihanti || </l>

  <l xml:id="SS.4.18.4"><label>ci.18.4</label> tailaṃ pibet sarpiratho dvayaṃ vā
  dattvā vasāṃ vā trivṛtaṃ vidadhyāt | apehivātādaśamūlasiddhaṃ
  vaidyaś catuḥsnehamatho dvayaṃ vā || </l>

  <l xml:id="SS.4.18.5"><label>ci.18.5</label> hiṃsrā 'tha rohiṇyamṛtā 'tha bhargī
  śyonākabilvāgurukṛṣṇagandhāḥ | gojī ca piṣṭā saha tālapatryā granthau
  vidheyo 'nilaje pralepaḥ || </l>

  <l xml:id="SS.4.18.6"><label>ci.18.6</label> svedopanāhān vividhāṃś ca
  kuryāt tathā prasiddhānaparāṃś ca lepān | vidārya vā pakvamapohya pūyaṃ
  prakṣālya bilvārkanarendratoyaiḥ || </l>

  <l xml:id="SS.4.18.7"><label>ci.18.7</label> tilaiḥ sapañcāṅgulapatramiśraiḥ
  saṃśodhayet saindhavasaṃprayuktaiḥ | śuddhaṃ vraṇaṃ vā 'pyuparopayet tu tailena
  rāsnāsaralānvitena || </l>

  <l xml:id="SS.4.18.8"><label>ci.18.8</label> viḍaṅgayaṣṭīmadhukāmṛtābhiḥ
  siddhena vā kṣīrasamanvitena | jalaukasaḥ pittakṛte hitās tu kṣīrodakābhyāṃ
  paribecanaṃ ca || </l>

  <l xml:id="SS.4.18.9"><label>ci.18.9</label> kākolivargasya ca śītalāni pibet
  kaṣāyāṇi saśarkarāṇi | drākṣārasenekṣurasena vā 'pi cūrṇaṃ pibeccāpi
  harītakīnām || </l>

  <l xml:id="SS.4.18.10"><label>ci.18.10</label> madhūkajambvarjunavetasānāṃ
  tvagbhiḥ pradehānavacārayeta | saśarkarair vā tṛṇaśūnyakandair dihyādabhīkṣṇaṃ
  muculundajair vā || </l>

  <l xml:id="SS.4.18.11"><label>ci.18.11</label> vidārya vā pakvamapohya pūyaṃ
  dhāvet kaṣāyeṇa vanaspatīnām | tilaiḥ sayaṣṭīmadhukair viśodhya sarpiḥ
  prayojyaṃ madhurair vipakvam || </l>

  <l xml:id="SS.4.18.12"><label>ci.18.12</label> hṛteṣu doṣeṣu yathānupūrvyā
  granthau bhiṣak śleṣmasamutthite tu | svinnasya vimlāpanam eva kuryād 
  aṅguṣṭhalohopalaveṇudaṇḍaiḥ || </l>

  <l xml:id="SS.4.18.13"><label>ci.18.13</label>
  vikaṅkatāragvadhakākaṇantīkākādanītāpasavṛkṣamūlaiḥ | ālepayet
  piṇḍaphalārkabhārgīkarañjakālāmadanaiś ca vidvān || </l>

  <l xml:id="SS.4.18.14"><label>ci.18.14</label> amarmajātaṃ
  śamamaprayāntamapakvamevāpaharedvidārya | dahet sthite cāsṛji siddhakarmā
  sadyaḥkṣatoktaṃ ca vidhiṃ vidadhyāt || </l>

  <l xml:id="SS.4.18.15"><label>ci.18.15</label> yā māṃsakandyaḥ kaṭhinā
  bṛhatyastāsveṣa yojyaś ca vidhir vidhijñaiḥ | śastreṇa vā++āpāṭhya supakvamāśu
  prakṣālayet pathyatamaiḥ kaṣāyaiḥ || </l>

  <l xml:id="SS.4.18.16"><label>ci.18.16</label> saṃśodhanais taṃ ca viśodhayettu
  kṣārottaraiḥ kṣaudraguḍapragāḍhaiḥ | śuddhe ca tailaṃ tvavacāraṇīyaṃ
  viḍaṅgapāṭhārajanīvipakvam || </l>

  <l xml:id="SS.4.18.17"><label>ci.18.17</label> medaḥsamutthe tilakalkadigdhaṃ
  dattvopariṣṭādviguṇaṃ paṭāntam | hutāśataptena muhuḥ pramṛjyāllohena
  dhīmānadahan hitāya || </l>

  <l xml:id="SS.4.18.18"><label>ci.18.18</label> pralipya dārvīmatha lākṣayā vā
  prataptayā svedanamasya kāryam | nipātya vā śastramapohya medo dahet supakvaṃ
  tvathavā vidārya || </l>

  <l xml:id="SS.4.18.19"><label>ci.18.19</label> prakṣālya mūtreṇa tilaiḥ
  supiṣṭaiḥ suvarcikādyair haritālamiśraiḥ | sasaindhavaiḥ
  kṣaudraghṛtapragāḍhaiḥ kṣārottarair enam abhipraśodhya || </l>

  <l xml:id="SS.4.18.20"><label>ci.18.20</label> tailaṃ
  vidadyāddvikarañjaguñjāvaṃśāvalekheṅgudamūtrasiddham | jīmūtakaiḥ
  kośavatīphalaiś ca dantīdravantītrivṛtāsu caiva || </l>

  <l xml:id="SS.4.18.21"><label>ci.18.21</label> sarpiḥ kṛtaṃ hantyapacīṃ
  pravṛddhāṃ dvidhā pravṛttaṃ tadudāravīryam | nirguṇḍijātībarihiṣṭhayuktaṃ
  jīmūtakaṃ mākṣikasaindhavāḍhyam || </l>

  <l xml:id="SS.4.18.22"><label>ci.18.22</label> abhiprataptaṃ vamanaṃ pragāḍhaṃ
  duṣṭāpacīṣūttamamādiśanti | kaiḍaryabimbīkaravīrasiddhaṃ tailaṃ hitaṃ
  mūrdhavirecanaṃ ca || </l>

  <l xml:id="SS.4.18.23"><label>ci.18.23</label> śāsvoṭakasya svarasena siddhaṃ
  tailaṃ hitaṃ nasyavirecaneṣu | madhūkasāraś ca hito 'vapīḍe phalāni śigroḥ
  kharamañjarervā || </l>

  <l xml:id="SS.4.18.24"><label>ci.18.24</label>
  granthīnamarmaprabhavānapakvānuddhṛtya cāgniṃ vidadhīta paś cāt | kṣāreṇa
  vā 'pi pratisārayet tu saṃlikhya śastreṇa yathopadeśam || </l>

  <l xml:id="SS.4.18.25"><label>ci.18.25</label> pārṣṇi prati dve daśa cāṅgulāni
  mitvendrabastiṃ parivarjya dhīmān | vidārya matsyāṇḍanibhāni vaidyo niṣkṛṣya
  jālānyanalaṃ vidadhyāt || </l>

  <l xml:id="SS.4.18.26"><label>ci.18.26</label> ā gulphakarṇāt sumitasya
  jantostasyāṣṭabhāgaṃ khuḍakādvibhajya | ghoṇarjuvedhaḥ
  surarājabasterhitvā 'kṣimātraṃ tvapare vadanti || </l>

  <l xml:id="SS.4.18.27"><label>ci.18.27</label> maṇibandhopariṣṭādvā kuryād 
  rekhātrayaṃ bhiṣak | aṅgulyantaritaṃ samyagapacīnāṃ nivṛttaye || </l>

  <l xml:id="SS.4.18.28"><label>ci.18.28</label> cūrṇasya kāle
  parcalākakākagodhāhikūrmaprabhavāṃ masīṃ tu | dadyāc ca tailena saheṅgudīnāṃ
  yadvakṣyate ślīpadināṃ ca tailam || </l>

  <l xml:id="SS.4.18.29"><label>ci.18.29</label> virecanaṃ dhūmamupādadīta
  bhavec ca nityaṃ yavamudgabhojī |
  karkārukair vārukanāsirkelapriyālapañcāṅgulabījacūrṇaiḥ || </l>

  <l xml:id="SS.4.18.30"><label>ci.18.30</label> vātārbudaṃ
  kṣīraghṛtāmbusiddhair uṣṇaiḥ satailair upanāhayet tu | kuryāc ca
  mukhyānyupanāhanāni siddhaiś ca māṃsair atha vesavāraiḥ || </l>

  <l xml:id="SS.4.18.31"><label>ci.18.31</label> svedaṃ vidadhyāt kuśalas tu nāḍyā
  śṛṅgeṇa raktaṃ bahuśo harec ca | vātaghnaniryūhapayomlabhāgaiḥ siddhaṃ
  śatākhyaṃ trivṛtaṃ pibedvā || </l>

  <l xml:id="SS.4.18.32"><label>ci.18.32</label> svedopanāhā mṛdavas tu <ref
  rend="superscript footnote marker">*</ref>kāryāḥ pittārbude
  kāyavirecanaṃ ca | vighṛṣya codumbaraśākagojīpatrair bhṛśaṃ kṣaudrayutaiḥ
  pralimpet || </l>

  <l xml:id="SS.4.18.33"><label>ci.18.33</label> ślakṣṇīkṛtaiḥ
  sarjarasapriyaṅgupattaṅgarodhrāñjanayaṣṭikāhvaiḥ | visrāvya
  cāragvadhāgojisomāḥ śyāmā ca yojyā kuśalena lepe || </l>

  <l xml:id="SS.4.18.34"><label>ci.18.34</label> śyāmāgirihvāñjanakīraseṣu
  drākṣārase saptalikārase ca | ghṛtaṃ pibet klītakasaṃprasiddhaṃ pittārbudī
  tajjaṭharī ca jantuḥ || </l>

  <l xml:id="SS.4.18.35"><label>ci.18.35</label> śuddhasya jantoḥ kaphaje 'rbude tu
  rakte 'vasikte tu tato 'rbudaṃ tat | dravyāṇi yānyūrdhvamadhaś ca doṣān haranti
  taiḥ kalkakṛtaiḥ pradihyāt || </l>

  <l xml:id="SS.4.18.36"><label>ci.18.36</label> kapotapārāvataviṅvimiśraiḥ
  sakāṃsyanīlaiḥ śukalāṅgalākhyaiḥ | mūtrais tu kākādanimūlamiśraiḥ
  kṣārapradigdhair athavā pradihyāt || </l>

  <l xml:id="SS.4.18.37"><label>ci.18.37</label>
  niṣpāvapiṇyākakulatthakalkair māṃsapragāḍhair dadhimastuyuktaiḥ | lepaṃ
  vidadhyāt kṛmayo yathā 'tra mūrcchanti muñcantyatha makṣikāś ca || </l>

  <l xml:id="SS.4.18.38"><label>ci.18.38</label> alpāvaśiṣṭe kṛmibhakṣite<ref
  rend="superscript footnote marker">*</ref> ca likhettato 'gniṃ vidadhīta
  paś cāt | yadalpamūlaṃ traputāmrasīsapaṭṭaiḥ samāveṣṭya tadāyasair vā || </l>

  <l xml:id="SS.4.18.39"><label>ci.18.39</label> kṣārāgniśastrāṇyasakṛdvidadhyāt
  prāṇānahiṃsan bhiṣagpramattaḥ | āsphotajātīkaravīrapatraiḥ kaṣāyamiṣṭaṃ
  vraṇaśodhanārtham || </l>

  <l xml:id="SS.4.18.40"><label>ci.18.40</label> śuddhe ca tailaṃ vidadhīta
  bhārgīviḍaṅgapāṭhātriphalāvipakvam | yadṛcchayā copagatāni pākaṃ
  pākakrameṇopacaredvidhijñaḥ || </l>

  <l xml:id="SS.4.18.41"><label>ci.18.41</label> medorbudaṃ svinnamatho vidārya
  viśodhya sīvyedgataraktamāśu | tato haridrāgṛhadhūmarodhrapataṅgacūrṇaiḥ
  samanaḥ śilālaiḥ || </l>

  <l xml:id="SS.4.18.42"><label>ci.18.42</label> vraṇaṃ pratigrāhya
  madhupragāḍhaiḥ karañjatailaṃ vidadhīta śuddhe | saśeṣadoṣāṇi hi yo 'rbudāni
  karoti tasyāśu punarbhavanti || </l>

  <l xml:id="SS.4.18.43"><label>ci.18.43</label> tasmād aśeṣāṇi samuddharettu
  hanyuḥ saśeṣāṇi yathā hi vahniḥ | saṃsvedya gaṇḍaṃ pavanotthamādau
  nāḍyā 'nilaghnauṣadhapatrabhaṅgaiḥ || </l>

  <l xml:id="SS.4.18.44"><label>ci.18.44</label> amlaiḥ samūtrair vividhaiḥ
  payobhir uṣṇaiḥ satailaiḥ piśitaiś ca vidvān | visrāvayet svinnamatandriyaś ca
  śuddhaṃ vraṇaṃ cāpy upanāhayet tu || </l>

  <l xml:id="SS.4.18.45"><label>ci.18.45</label>
  śaṇātasīmūlakaśigrukiṇvapriyālamajjānuyutais tilais tu |
  kālāmṛtāśigrupunarnavārkagajādināmākarahāṭakuṣṭhaiḥ || </l>

  <l xml:id="SS.4.18.46"><label>ci.18.46</label> ekaiṣikāvṛkṣakatilvakaiś ca
  surāmlapiṣṭair asakṛt pradihyāt || </l>

  <l xml:id="SS.4.18.47"><label>ci.18.47</label> tailaṃ
  pibeccāmṛtavallinimbahaṃsāhvayāvṛkṣakapippalībhiḥ | siddhaṃ balābhyāṃ ca
  sadevadāru hitāya nityaṃ galagaṇḍaroge || </l>

  <l xml:id="SS.4.18.48"><label>ci.18.48</label> svedopanāhaiḥ kaphasaṃbhavaṃ tu
  saṃsvedaya visrāvaṇam eva kuryāt |
  tato 'jagandhātiviṣāviśalyāviṣāṇikākuṣṭhaśukāhvayābhiḥ || </l>

  <l xml:id="SS.4.18.49"><label>ci.18.49</label> palāśabhasmodakapeṣitābhir dihyāt
  suguñjābhir aśītalābhiḥ | daśārdhasaṅkhyair lavaṇaiś ca yuktaṃ tailaṃ
  pibenmāgadhikādisiddham || </l>

  <l xml:id="SS.4.18.50"><label>ci.18.50</label> pracchardanaṃ mūrdhavirecanaṃ ca
  dhūmaś ca vair ecaniko hitas tu | pākakramo vā 'pi sadā vidheyo vaidyena
  pākaṅgatayoḥ kathañcit || </l>

  <l xml:id="SS.4.18.51"><label>ci.18.51</label> kaṭutrikakṣaudrayutāḥ samūtrā
  bhakṣyā yavānnāni rasāś ca maudgāḥ | saśṛṅgaverāḥ sapaṭolanimbā hitāya deyā
  galagaṇḍaroge || </l>

  <l xml:id="SS.4.18.52"><label>ci.18.52</label> medaḥsamutthe tu yathopadiṣṭāṃ
  vidhyet sirāṃ snigdhatanornarasya | śyāmāsudhālohapurīṣadantīrasāñjanaiś cāpi
  hitaḥ pradehaḥ || </l>

  <l xml:id="SS.4.18.53"><label>ci.18.53</label> mūtreṇa vā+āloḍya hitāya sāraṃ
  prātaḥ pibet sālamahīruhāṇām | śastreṇa vā++āpāṭya vidārya cainaṃ medaḥ
  samuddhṛtya hitāya sīvyet || </l>

  <l xml:id="SS.4.18.54"><label>ci.18.54</label> majjājyamedomadhubhir dahedvā
  dagdhe ca sarpirmadhu cāvacāryam | kāsīsatutthe ca tato 'tra deye cūrṇīkṛte
  rocanayā samete || </l>

  <l xml:id="SS.4.18.55"><label>ci.18.55</label> tailena cābhyajya hitāya dadyāt
  sārodbhavaṃ gomayajaṃ ca bhasma | hitaś ca nityaṃ triphalākaṣāyo gāḍhaś ca
  bandho yavabhojanaṃ ca ||</l>

  <p ana="trailer">iti suśrutasaṃhitāyāṃ cikitsāsthāne
  granthyapacyarbudagalagaṇḍacikitsitaṃ nāmāṣṭādaśo 'dhyāyaḥ ||18 ||</p>
 </div>
 
 -->

 <div n="19" type="adhyāya">
  <head>ekonaviṃśo 'dhyāyaḥ |</head>
  <l xml:id="SS.4.19.1"><label>ci.19.1</label> athāto vṛddhyupadaṃśaślīpadacikitsitaṃ
  vyākhyāsyāmaḥ || </l>

  <l xml:id="SS.4.19.2"><label>ci.19.2</label> yathovāca bhagavān dhanvantariḥ || </l>

  <l xml:id="SS.4.19.3"><label>ci.19.3</label> antravṛddhyā vinā ṣaḍyā vṛddhayas tāsu varjayet |
  aśvādiyānaṃ vyāyāmaṃ maithunaṃ veganigraham || </l>

  <l xml:id="SS.4.19.4"><label>ci.19.4</label> atyāsanaṃ caṅkramaṇam upavāsaṃ gurūṇi ca |
  tatrādito vātavṛddhau traivṛtasnigdhamāturam || </l>

  <l xml:id="SS.4.19.5"><label>ci.19.5</label> svinnaṃ cainaṃ yathānyāyaṃ pāyayeta virecanam |
  kośāmratilvakair aṇḍaphalatailāni vā naram || </l>

  <l xml:id="SS.4.19.6"><label>ci.19.6</label> sakṣīraṃ vā pibenmāsaṃ tailameraṇḍasaṃbhavam |
  tataḥ kāle 'nilaghnānāṃ kvāthaiḥ kalkaiś ca buddhimān || </l>

  <l xml:id="SS.4.19.7"><label>ci.19.7</label> nirūhayen nirūḍhaṃ ca bhuktavantaṃ rasaudanam |
  yaṣṭīmadhukasiddhena tatas tailena yojayet || </l>

  <l xml:id="SS.4.19.8"><label>ci.19.8</label> snehopanāhau kuryāc ca pradehāṃś cānilāpahān |
  vidagdhāṃ pācayitvā vā sevanīṃ parivarjayet || </l>

  <l xml:id="SS.4.19.9"><label>ci.19.9</label> bhindyāttataḥ prabhinnāyāṃ yathoktaṃ kramam ācaret
  | pittajāyāmapakvāyāṃ pittagranthikramo hitaḥ || </l>

  <l xml:id="SS.4.19.10"><label>ci.19.10</label> pakvāṃ vā bhedayed bhinnāṃ śodhayet
  kṣaudrasarpiṣā | śuddhāyāṃ ca bhiṣagdadyāttailaṃ kalkaṃ ca ropaṇam || </l>

  <l xml:id="SS.4.19.11"><label>ci.19.11</label> raktajāyāṃ jalaukobhiḥ <ref
  rend="superscript footnote marker">*</ref>śoṇitaṃ nirharedbhiṣak | pibed virecanaṃ vā 'pi
  śarkarākṣaudrasaṃyutam || </l>

  <l xml:id="SS.4.19.12"><label>ci.19.12</label> pittagranthikramaṃ kuryād āme pakve ca sarvadā |
  vṛddhiṃ kaphātmikāmuṣṇair mūtrapiṣṭaiḥ pralepayet || </l>

  <l xml:id="SS.4.19.13"><label>ci.19.13</label> pītadārukaṣāyaṃ ca piben mūtreṇa saṃyutam |
  vimlāpanād ṛte vā 'pi śleṣmagranthikramo hitaḥ || </l>

  <l xml:id="SS.4.19.14"><label>ci.19.14</label> pakvāyāṃ ca vibhinnāyāṃ tailaṃ śodhanamiṣyate |
  sumanāruṣkarāṅkoṭhasaptaparṇeṣu sādhitam || </l>

  <l xml:id="SS.4.19.15"><label>ci.19.15</label> medaḥsamutthāṃ saṃsvedya lepayet surasādinā |
  śirovirekadravyair vā sukhoṣṇair mūtrasaṃyutaiḥ || </l>

  <l xml:id="SS.4.19.16"><label>ci.19.16</label> svinnāṃ cāveṣṭya paṭṭena samāśvāsya tu mānavam |
  rakṣan phale sevanīṃ ca vṛddhipatreṇa dārayet || </l>

  <l xml:id="SS.4.19.17"><label>ci.19.17</label> medas tataḥ samuddhṛtya dadyāt kāsīsasaindhave |
  badhnīyāc ca yathoddiṣṭaṃ śuddhe tailaṃ ca dāpayet || </l>

  <l xml:id="SS.4.19.18"><label>ci.19.18</label> manaḥśilālalavaṇaiḥ siddhamāruṣkareṣu ca |
  mūtrajāṃ svedayitvā tu vastrapaṭṭena veṣṭayet || </l>

  <l xml:id="SS.4.19.19"><label>ci.19.19</label> sevanyāḥ pārśvato 'dhastād vidhyed vrīhimukhena
  tu | athātra dvimukhāṃ nāḍīṃ dattvā visrāvayed bhiṣak || </l>

  <l xml:id="SS.4.19.20"><label>ci.19.20</label> mūtraṃ nāḍīm athoddhṛtya sthagikābandham ācaret
  | śuddhāyāṃ ropaṇaṃ dadyād varjayed antrahaitukīm || </l>

  <l xml:id="SS.4.19.21"><label>ci.19.21</label> aprāptaphalakoṣāyāṃ vātavṛddhikramo hitaḥ |
  tatra yā vaṅkhaṇasthā <ref rend="superscript footnote
  marker">*</ref>tāṃ dahedardhenduvattrayā || </l>

  <l xml:id="SS.4.19.22"><label>ci.19.22</label> samyaṅmārgāvarodhārthaṃ kośaprāptāṃ tu varjayet
  | tvacaṃ bhittvā 'ṅguṣṭhamadhye dahec cāṅgaviparyayāt || </l>

  <l xml:id="SS.4.19.23"><label>ci.19.23</label> anenaiva vidhānena vṛddhī vātakaphātmike |
  pradahet prayataḥ kiṃtu snāyucchedo 'dhikastayoḥ || </l>

  <l xml:id="SS.4.19.24"><label>ci.19.24</label> śaṅkhopari ca karṇānte tyaktvā yatnena sevanīm |
  vyatyāsādvā sirāṃ vidhyedantravṛddhinivṛttaye || </l>

  <l xml:id="SS.4.19.25"><label>ci.19.25</label> upadaṃśeṣu sādhyeṣu snigdhasvinnasya dehinaḥ |
  sirāṃ vidhyenmeḍhramadhye pātayed vā jalaukasaḥ || </l>

  <l xml:id="SS.4.19.26"><label>ci.19.26</label> hared ubhayataś cāpi doṣān atyartham ucchritān |
  sadyo 'pahṛtadoṣasya rukśophāv upaśāmyataḥ || </l>

  <l xml:id="SS.4.19.27"><label>ci.19.27</label> yadi vā durbalo jantur na vā prāptaṃ virecanam |
  nirūheṇa haret tasya doṣān atyartham ucchritān || </l>

  <l xml:id="SS.4.19.28"><label>ci.19.28</label> prapauṇḍarīkayaṣṭyāhvavarṣābhūkuṣṭhadārubhiḥ |
  saralāgururāsnābhir vātajaṃ saṃpralepayet || </l>

  <l xml:id="SS.4.19.29"><label>ci.19.29</label> niculair aṇḍabījāni yavagodhūmasaktavaḥ | etaiś
  ca vātajaṃ snigdhaiḥ sukhoṣṇaiḥ saṃpralepayet || </l>

  <l xml:id="SS.4.19.30"><label>ci.19.30</label> prapauṇḍarīkapūrvaiś ca dravyaiḥ sekaḥ
  praśasyate | gaurikāñjanayaṣṭyāhvārivośīrapadmakaiḥ || </l>

  <l xml:id="SS.4.19.31"><label>ci.19.31</label> sacandanotpalaiḥ snigdhaiḥ paittikaṃ
  saṃpralepayet | padmotpalamṛṇālaiś ca sasarjārjunavetasaiḥ || </l>

  <l xml:id="SS.4.19.32"><label>ci.19.32</label> sarpiḥsnigdhaiḥ samadhukaiḥ paittikaṃ
  saṃpralepayet | secayec ca ghṛtakṣīraśarkarekṣumadhūdakaiḥ || </l>

  <l xml:id="SS.4.19.33"><label>ci.19.33</label> athavā 'pi suśītena kaṣāyeṇa vaṭādinā |
  sālāśvakarṇājakarṇadhavatvagbhiḥ kaphotthitam || </l>

  <l xml:id="SS.4.19.34"><label>ci.19.34</label> surāpiṣṭābhir uṣṇābhiḥ satailābhiḥ pralepayet |
  rajanyativiṣāmustāsurāsuradārubhiḥ<ref rend="superscript
  footnote marker">*</ref> || </l>

  <l xml:id="SS.4.19.35"><label>ci.19.35</label> saptrapāṭhāpattūrair athavā saṃpralepayet |
  surasāragvadhādyoś ca kvāthābhyāṃ paribecayet || </l>

  <l xml:id="SS.4.19.36a"> evaṃ saṃśodhanālepasekaśoṇitamokṣaṇaiḥ | </l>

  <l xml:id="SS.4.19.36b"> pratikuryāt  kriyāyogaiḥ prāksthānoktair hitair api || </l>

  <l xml:id="SS.4.19.37a"><label>ci.19.37a</label> na yāti ca yathā pākaṃ prayateta tathā bhiṣak
  | </l>

  <l xml:id="SS.4.19.37b"><label>ci.19.37b</label>vidagdhais tu sirāsnāyutvaṅmāṃsaiḥ kṣīyate
  dhvajaḥ || </l>

  <l xml:id="SS.4.19.38"><label>ci.19.38</label> śastreṇopacarec cāpi pākamāgatamāśu vai | tadā
  'pohya tilaiḥ sarpiḥkṣaudrayuktaiḥ pralepayet || </l>

  <l xml:id="SS.4.19.39"><label>ci.19.39</label> karavīrasya patrāṇi jātyāragvadhayos tathā |
  prakṣālane prayojyāni vaijayantyarkayor api || </l>

  <l xml:id="SS.4.19.40"><label>ci.19.40</label> saurāṣṭrīṃ gair ikaṃ tutthaṃ
  puṣpakāsīsasaindhavam | rodhraṃ rasāñjanaṃ dārvīṃ haritālaṃ manaḥśilām || </l>

  <l xml:id="SS.4.19.41"><label>ci.19.41</label> hareṇukaile ca tathā sūkṣmacūrṇāni kārayet |
  taccūrṇaṃ kṣaudrasaṃyuktam upadaṃśeṣu pūjitam || </l>

  <l xml:id="SS.4.19.42"><label>ci.19.42</label> jambvāmrasumanānimbaśvetakāmbojipallavāḥ |
  śallakībadarībilvapalāśatiniśatvacaḥ || </l>

  <l xml:id="SS.4.19.43"><label>ci.19.43</label> kṣīriṇāṃ ca tvaco yojyāḥ kvāthe triphalayā saha
  | tena kvāthena niyataṃ vraṇaṃ prākṣālayed bhiṣak || </l>

  <l xml:id="SS.4.19.44"><label>ci.19.44</label> asminn eva kaṣāye tu tailaṃ dhīro vipācayet |
  gojīviḍaṅgayaṣṭībhiḥ sarvagandhaiś ca saṃyutam || </l>

  <l xml:id="SS.4.19.45a"><label>ci.19.45a</label> etat sarvopadaṃśeṣu śreṣṭhaṃ ropaṇam iṣyate | </l>

  <l xml:id="SS.4.19.45b"><label>ci.19.45b</label>svarjikātutthakāsīsaṃ śaileyaṃ ca rasāñjanam || </l>

  <l xml:id="SS.4.19.46"><label>ci.19.46</label> manaḥśilāsamaiścūrṇaṃ vraṇavīsśarpanāśanam |
  gundrāṃ dagdhvā kṛtaṃ bhasma haritālaṃ manaḥśilā || </l>

  <l xml:id="SS.4.19.47"><label>ci.19.47</label> upadaṃśabisarpāṇāmetacchantikaraṃ param |
  mārkavastriphalā dantī tāmracūrṇamayor ajaḥ || </l>

  <l xml:id="SS.4.19.48a"><label>ci.19.48a</label> upadaṃśaṃ nihantyeṣa vṛkṣamindrāśaniryathā | </l>

  <l xml:id="SS.4.19.48b"><label>ci.19.48b</label> upadaṃśadvaye 'pyetāṃ pratyākhyāyācaret kriyām
  || </l>

  <l xml:id="SS.4.19.49a"><label>ci.19.49a</label> tayor eva ca yā yogyā vīkṣya doṣabalābalam | </l>

  <l xml:id="SS.4.19.49b"><label>ci.19.49b</label> upadaṃśe viśeṣeṇa śṛṇu bhūyastridoṣaje || </l>

  <l xml:id="SS.4.19.50"><label>ci.19.50</label> duṣṭavraṇavidhiṃ kuryāt kuthitaṃ mehanaṃ tyajet
  | jambvoṣṭhenāgnivarṇena paś cāccheṣaṃ dahedbhiṣak || </l>

  <l xml:id="SS.4.19.51"><label>ci.19.51</label> samyagdagdhaṃ ca vijñāya madhusarpiḥ prayojayet
  | śuddhe ca ropaṇaṃ dadyāt kalkaṃ tailaṃ hitaṃ ca yat || </l>

  <l xml:id="SS.4.19.52"><label>ci.19.52</label> snehasvedopapanne tu ślīpade 'nilane bhiṣak |
  kṛtvā gulphopari sirāṃ vidhyet tu caturaṅgule || </l>

  <l xml:id="SS.4.19.53"><label>ci.19.53</label> samāpyāyitadehaṃ ca bastibhiḥ samupācaret |
  māsameraṇḍajaṃ tailaṃ piben mūtreṇa saṃyutam || </l>

  <l xml:id="SS.4.19.54"><label>ci.19.54</label> payasaudanamaśnīyānnāgarakvathitena ca |
  taivṛtaṃ copayuñjīta śasto dāhas tathā 'gninā || </l>

  <l xml:id="SS.4.19.55"><label>ci.19.55</label> gulphasyādhaḥ sirāṃ vidhyecchlīpade
  pittasaṃbhave | pītaghnīṃ ca kriyāṃ kuryāt pittārbudavisarpavat || </l>

  <l xml:id="SS.4.19.56"><label>ci.19.56</label> sirāṃ suviditāṃ vidhyedaṅguṣṭhe ślaiṣmike bhiṣak
  | madhuyuktāni cābhīkṣṇaṃ kaṣāyāṇi piben naraḥ || </l>

  <l xml:id="SS.4.19.57"><label>ci.19.57</label> pibedvā 'pyabhayākalkaṃ mūtreṇānyatamena ca |
  kaṭukāmamṛtāṃ śuṇṭhīṃ viḍaṅgaṃ dāru citrakam || </l>

  <l xml:id="SS.4.19.58"><label>ci.19.58</label> hitaṃ vā lepane nityaṃ bhadradāru sacitrakam |
  viḍaṅgamaricārkeṣu nāgare citrake 'thavā || </l>

  <l xml:id="SS.4.19.59"><label>ci.19.59</label> bhadradārvelukākhye ca sarveṣu lavaṇeṣu ca |
  tailaṃ pakvaṃ pibedvā 'pi yavānnaṃ ca hitaṃ sadā || </l>

  <l xml:id="SS.4.19.60"><label>ci.19.60</label> pibet sarṣapatailaṃ vā ślīpadānāṃ nivṛttaye |
  pūtīkarañjapatrāṇāṃ rasaṃ vā 'pi yathābalam || </l>

  <l xml:id="SS.4.19.61"><label>ci.19.61</label> anenaiva vidhānena putrañjīvakajaṃ rasam |
  prayuñjīta bhiṣak prājñaḥ kālasātmyavibhāgavit || </l>

  <l xml:id="SS.4.19.62"><label>ci.19.62</label> kevukākandaniryāsaṃ lavaṇaṃ tvatha pākimam |
  rasaṃ dattvā 'tha pūrvoktaṃ peyametadbhiṣagjitam || </l>

  <l xml:id="SS.4.19.63"><label>ci.19.63</label> kākādanīṃ kākajaṅghāṃ bṛhatīṃ kaṇṭakārikām |
  kadambapuṣpīṃ mandārīṃ lambāṃ śukanasāṃ tathā || </l>

  <l xml:id="SS.4.19.64"><label>ci.19.64</label> dagdhvā mūtreṇa tadbhasma srāvayet kṣārakalpavat
  | tatra dadyāt pratīvāpaṃ kākodumbarikārasam || </l>

  <l xml:id="SS.4.19.65"><label>ci.19.65</label> madanāc ca phalāt kvāthaṃ śukākhyasvarasaṃ tathā
  | eṣa kṣāras tu pānīyaḥ ślīpadaṃ hanti sevitaḥ || </l>

  <l xml:id="SS.4.19.66"><label>ci.19.66</label> apacīṃ galagaṇḍaṃ ca grahaṇīdoṣam eva ca |
  bhaktasyānaśanaṃ caiva hanyāt sarvaviṣāṇi ca || </l>

  <l xml:id="SS.4.19.67"><label>ci.19.67</label> eṣv eva tailaṃ saṃsiddhaṃ nasyābhyaṅgeṣu pūjitam
  | etān evāmayān hanti ye ca duṣṭavraṇā nṛṇām || </l>

  <l xml:id="SS.4.19.68"><label>ci.19.68</label> dravantīṃ trivṛtāṃ dantīṃ nīlīṃ śyāmāṃ tathaiva
  ca | saptalāṃ śaṅkhinīṃ caiva dagdhvā mūtreṇa gālayet || </l>

  <l xml:id="SS.4.19.69"><label>ci.19.69</label> dadyāc ca triphalākvātham eṣa kṣāras tu sādhitaḥ
  | adho gacchati pītas tu pūrvaiś cāpyāśiṣaḥ samāḥ ||</l>

  <l xml:id="SS.4.19.70"/>

  <l xml:id="SS.4.19.71"/>

  <p ana="trailer">iti suśrutasaṃhitāyāṃ cikitsitasthāne vṛddhyupadaṃśaślīpaḥ cikitsitaṃ
  nāmaikonaviṃśo 'dhyāyaḥ ||19 ||</p>
 </div>


 <div n="20" type="adhyāya">
  <head>viṃśatitamo 'dhyāyaḥ |</head>
  <l xml:id="SS.4.20.1"><label>ci.20.1</label> athātaḥ kṣudrarogacikitsitaṃ vyākhyāsyāmaḥ || </l>

  <l xml:id="SS.4.20.2"><label>ci.20.2</label> yathovāca bhagavān dhanvantariḥ || </l>

  <l xml:id="SS.4.20.3"><label>ci.20.3</label> tatrājagallikāmāmāṃ jalaukobhir upācaret |
  śuktiśrughnīyavakṣārakalkaiś cālepayed bhiṣak || </l>

  <l xml:id="SS.4.20.4"><label>ci.20.4</label> śyāmālāṅgalakipāṭhākalkair vā 'pi vicakṣaṇaḥ |
  pakvāṃ vraṇavidhānena yathoktena prasādhayet || </l>

  <l xml:id="SS.4.20.5-6"><label>ci.20.5-6</label> andhālajīṃ yavaprakhyāṃ panasīṃ kacchapīṃ
  tathā |
  <caesura/>
  pāṣāṇagardabhaṃ caiva pūrvaṃ svedena yojayet ||
  <caesura/>
  manaḥśilātālakuṣṭhadārukalkaiḥ pralepayet |
  <caesura/>
  paripākagatān bhittvā vraṇavat samupācaret || </l>

  <l xml:id="SS.4.20.7-8"><label>ci.20.7-8</label> vivṛtāmindravṛddhāṃ ca gardabhīṃ jālagardabham
  |
  <caesura/>
  irivellīṃ gandhanāmnīṃ kakṣāṃ visphoṭakāṃs tathā ||
  <caesura/>
  pittajasya visarpasya kriyayā sādhayed bhiṣak |
  <caesura/>
  ropayet sarpiṣā pakvān siddhena madhurauṣadhaiḥ || </l>

  <l xml:id="SS.4.20.9-10"><label>ci.20.9-10</label> cipya(ppa)muṣṇāmbunā siktamutkṛtya
  srāvayed bhiṣak |
  <caesura/>
  cakratailena cābhyajya sarjacūrṇena cūrṇayet ||
  <caesura/>
  bandhenopacareccainamaśakyaṃ cāgninā dahet |
  <caesura/>
  madhurauṣadhasiddhena tatastailena ropayet || </l>

  <l xml:id="SS.4.20.11"><label>ci.20.11</label> kunakhe vidhirapyeṣa kāryo hi bhiṣajā bhavet |
  upācaredanuśayīṃ śleṣmavidradhivadbhiṣak || </l>

  <l xml:id="SS.4.20.12-13"><label>ci.20.12-13</label> vidārikāṃ samabhyajya svinnāṃ vimlāpya
  lepayet |
  <caesura/>
  nagavṛttikavarṣābhūbilvamūlaiḥ supeṣitaiḥ ||
  <caesura/>
  vraṇabhāvagatāyāṃ vā kṛtvā saṃśodhanakriyām<ref rend="superscript footnote marker">*</ref> |
  <caesura/>
  ropaṇārthaṃ hitaṃ tailaṃ kaṣāyamadhuraiḥ śṛtam || </l>

  <l xml:id="SS.4.20.14"><label>ci.20.14</label> pracchānair vā jalaukobhiḥ srāvyā 'pakvā
  vidārikā | ajakarṇaiḥ sapālāśamūlakalkaiḥ pralepayet || </l>

  <l xml:id="SS.4.20.15"><label>ci.20.15</label> pakvāṃ vidārya śastreṇa paṭolapicumardayoḥ |
  kalkena tilayuktena sarpirmiśreṇa lepayet || </l>

  <l xml:id="SS.4.20.16"><label>ci.20.16</label> vaddhvā ca kṣīravṛkṣasya kaṣāyaiḥ khadirasya ca
  | vraṇaṃ prakṣālayecchuddhāṃ tatastāṃ ropayet punaḥ || </l>

  <l xml:id="SS.4.20.17-18"><label>ci.20.17-18</label> medo 'rbudavidhānena
  sādhayeccharkarārbudam |
  <caesura/>
  kacchūṃ vicarcikāṃ pāmāṃ kuṣṭhavat samupācaret ||
  <caesura/>
  lepaś ca śasyate sikthaśatāhvāgaurasarṣapaiḥ |
  <caesura/>
  vacādārvīsarṣapair vā tailaṃ vā naktamālajam || </l>

  <l xml:id="SS.4.20.19"><label>ci.20.19</label> sāratailamathābhyaṅge kurvīta kaṭukaiḥ śṛtam |
  pādadāryāṃ sirāṃ viddhvā svedābhyaṅgau prayojayet || </l>

  <l xml:id="SS.4.20.20"><label>ci.20.20</label> madhūcchiṣṭavasāmajjasarjacūrṇaghṛtaiḥ kṛtaḥ |
  yavāhvagair ikonmiśraiḥ pādalepaḥ praśasyate || </l>

  <l xml:id="SS.4.20.21-22"><label>ci.20.21-22</label> pādau siktvā++āranālena lepanaṃ hy alase
  hitam |
  <caesura/>
  kalkīkṛtair nimbatilakāsīsālaiḥ sasaindhavaiḥ ||
  <caesura/>
  lākṣāraso 'bhayā vā 'pi kāryaṃ syād raktamokṣaṇam |
  <caesura/>
  siddhaṃ rase kaṇṭakāryāstailaṃ vā sārṣapaṃ hitam || </l>

  <l xml:id="SS.4.20.23"><label>ci.20.23</label> kāsīsarocanaśilācūrṇair vā pratisāraṇam |
  utkṛtya<ref rend="superscript footnote marker">*</ref> dagdhvā snehena jayet kadarasaṃjñakam
  || </l>

  <l xml:id="SS.4.20.24"><label>ci.20.24</label> indralupte sirāṃ mūrdhni snigdhasvinnasya
  mokṣayet | kalkaiḥ samaricair dihyācchilākāsīsatutthakaiḥ || </l>

  <l xml:id="SS.4.20.25-26"><label>ci.20.25-26</label> kaṭannaṭadārukalkair lepanaṃ vā praśasyate
  |
  <caesura/>
  pracchayitvā 'vagāḍhaṃ vā guñjākalkair muhurmuhuḥ ||
  <caesura/>
  lepayed upaśāntyarthaṃ kuryād vā 'pi rasāyanam |
  <caesura/>
  mālatīkaravīrāgninaktamālavipācitam || </l>

  <l xml:id="SS.4.20.27-29"><label>ci.20.27-29</label> tailamabhyañjane śastamindraluptāpahaṃ
  param |
  <caesura/>
  arūṃṣikāṃ hṛte rakte secayennimbavāriṇā ||
  <caesura/>
  dihyāt saindhavayuktena vājiviṣṭhārasena tu |
  <caesura/>
  haritālaniśānimbakalkair vā sapaṭolajaiḥ ||
  <caesura/>
  yaṣṭīnīlotpalair aṇḍamārkavair vā pralepayet |
  <caesura/>
  indraluptāpahaṃ tailamabhyaṅge ca praśasyate |
  <caesura/>
  sirāṃ dāruṇake viddhvā snigdhasvinnasya mūrdhani || </l>

  <l xml:id="SS.4.20.30"><label>ci.20.30</label> avapīḍaṃ śirobastimabhyaṅgaṃ ca prayojayet |
  kṣālane kodravatṛṇakṣāratoyaṃ praśasyate || </l>

  <l xml:id="SS.4.20.31a"><label>ci.20.31a</label> upariṣṭāt rpavakṣyāmi vidhiṃ palitanāśanam | </l>

  <l xml:id="SS.4.20.31b-32a"><label>ci.20.31b-32a</label>masūrikāyāṃ kuṣṭhaghnalepanādikriyā
  hitā ||
  <caesura/>
  pittaśleṣmavisarpoktā kriyā vā saṃpraśasyate | </l>

  <l xml:id="SS.4.20.32b-33a"><label>ci.20.32b-33a</label> jatumaṇiṃ samutkṛtya maṣakaṃ
  tilakālakam ||
  <caesura/>
  kṣāreṇa pradahedyuktyā vahninā vā śanaiḥ <ref rend="superscript footnote marker"
  >*</ref>śanaiḥ | </l>

  <l xml:id="SS.4.20.33b"><label>ci.20.33b</label>nyacche vyaṅge sirāmokṣo nīlikāyāṃ ca śasyate
  || </l>

  <l xml:id="SS.4.20.34"><label>ci.20.34</label> yathānyāyaṃ yathābhyāsaṃ lālāṭyādisirāvyadhaḥ |
  ghṛṣṭvā dihyāttvacaṃ piṣṭvā kṣīriṇāṃ kṣīrasaṃyutām || </l>

  <l xml:id="SS.4.20.35"><label>ci.20.35</label> balatibalayaṣṭyāhvarajanīrvā pralepanam |
  payasyāgurukālīyalepanaṃ vā sagair ikam || </l>

  <l xml:id="SS.4.20.36"><label>ci.20.36</label> kṣaudrājyayuktayā limpeddaṃṣṭrayā śūkarasya ca |
  kapittharājādanayoḥ kalkaṃ vā hitam ucyate || </l>

  <l xml:id="SS.4.20.37-38a"><label>ci.20.37-38a</label> yauvane piḍakāsveṣa viśeṣācchardanaṃ
  hitam |
  <caesura/>
  lepanaṃ ca vacārodhrasaindhavaiḥ sarṣapānvitaiḥ ||
  <caesura/>
  kustumburuvacālodhrakuṣṭharvā lepanaṃ hitam | </l>

  <l xml:id="SS.4.20.38i"/>

  <l xml:id="SS.4.20.38ii"/>

  <l xml:id="SS.4.20.38b-39a"><label>ci.20.38b-39a</label> padminīkaṇṭake roge
  chardayennimbavāriṇā ||
  <caesura/>
  tenaiva siddhaṃ sakṣaudraṃ sarpiḥpānaṃ pradāpayet | </l>

  <l xml:id="SS.4.20.39b"><label>ci.20.39b</label> nimbāragvadhayoḥ kalko hita utsādane bhavet || </l>

  <l xml:id="SS.4.20.40-41"><label>ci.20.40-41</label> parivṛttiṃ ghṛtābhyaktāṃ susvinnām
  upanāhayet |
  <caesura/>
  tato 'bhyajya śanaiś carma cānayet pīḍayenmaṇim ||
  <caesura/>
  praviṣṭe ca maṇau carma svedayed upanāhanaiḥ |
  <caesura/>
  trirātraṃ pañcarātraṃ vā vātaghnaiḥ sālvaṇādibhiḥ || </l>

  <l xml:id="SS.4.20.42"><label>ci.20.42</label> dadyādvātaharān bastīn snigdhānyannāni bhojayet 
  | vapāṭikāṃ jayed evaṃ yathādoṣaṃ cikitsakaḥ || </l>

  <l xml:id="SS.4.20.43"><label>ci.20.43</label> niruddhaprakaśe nāḍīṃ lauhīmubhayatomukhīm |
  dāravīṃ vā jatukṛtāṃ ghṛtābhyaktāṃ praveśayet || </l>

  <l xml:id="SS.4.20.44"><label>ci.20.44</label> pariṣeke vasāmajjaśiśumāravarāhayoḥ |
  cakratailaṃ tathā yojyaṃ vātaghnadravyasaṃyutam || </l>

  <l xml:id="SS.4.20.45"><label>ci.20.45</label> tryahāttryahāt sthūlatarāṃ samyaṅnāḍīṃ
  praveśayet | sroto vivardhayed evaṃ snigdhamannaṃ ca bhojayet || </l>

  <l xml:id="SS.4.20.46a"><label>ci.20.46a</label> bhittvā vā sevanīṃ muktvā sadyaḥkṣatavadācaret
  |</l>

  <l xml:id="SS.4.20.46b-47a"><label>ci.20.46b-47a</label> sanniruddhagudaṃ rogaṃ valmīkaṃ
  vahnirohiṇīm ||
  <caesura/>
  pratyākhyāya yathāyogaṃ cikitsitamathācaret |</l>

  <l xml:id="SS.4.20.47b"><label>ci.20.47b</label> visarpoktena vidhinā sādhayed agnirohiṇīm || </l>

  <l xml:id="SS.4.20.48a"><label>ci.20.48a</label> sanniruddhagude yojyā niruddhaprakaśakriyā | </l>

  <l xml:id="SS.4.20.48b-49"><label>ci.20.48b-49</label> śastreṇotkṛtya valmīkaṃ kṣārāgnibhyāṃ
  prasādhayet ||
  <caesura/>
  vidhānenārbudoktena śodhayitvā ca ropayet |
  <caesura/>
  valmīkaṃ tu bhaved yasya nātivṛddhamamarmajam || </l>

  <l xml:id="SS.4.20.50"><label>ci.20.50</label> tatra saṃśodhanaṃ kṛtvā śoṇitaṃ mokṣayed bhiṣak |
  kulatthikāyā mūlaiś ca guḍūcyā lavaṇena ca || </l>

  <l xml:id="SS.4.20.51"><label>ci.20.51</label> ārevatasya mūlaiś ca dantīmūlais tathaiva ca |
  śyāmāmūlaiḥ sapalalaiḥ śaktumiśraiḥ pralepayet || </l>

  <l xml:id="SS.4.20.52"><label>ci.20.52</label> susnigdhaiś ca sukhoṣṇaiś ca bhiṣak tam
  upanāhayet | pakvaṃ <ref rend="superscript footnote marker">*</ref>vā tadvijānīyād gatīḥ sarvā
  yathākramam || </l>

  <l xml:id="SS.4.20.53"><label>ci.20.53</label> abhijñāya tataśchittvā pradahenmatimān bhiṣak |
  saṃśodhya duṣṭamāṃsāni kṣāreṇa pratisārayet || </l>

  <l xml:id="SS.4.20.54"><label>ci.20.54</label> vraṇaṃ viśuddhaṃ vijñāya ropayenmatimān bhiṣak |
  sumanā granthayaś caiva bhallātakamanaḥśile || </l>

  <l xml:id="SS.4.20.55"><label>ci.20.55</label> kālānusārī sūkṣmailā candanāguruṇī tathā | etaiḥ
  siddhaṃ nimbatailaṃ valmīke ropaṇaṃ hitam || </l>

  <l xml:id="SS.4.20.56"><label>ci.20.56</label> pāṇipādopariṣṭāt tu chidrair bahubhir āvṛtam |
  valmīkaṃ yat saśophaṃ syād varjyaṃ tat tu vijānatā || </l>

  <l xml:id="SS.4.20.57-58a"><label>ci.20.57</label> dhātryāḥ stanyaṃ śodhayitvā bāle sādhyā
  'hipūtanā |
  <caesura/>
  paṭolapatratriphalārasāñjanavipācitam ||
  <caesura/>
  pītaṃ ghṛtaṃ nāśayati kṛcchrāmapyahipūtanām | </l>

  <l xml:id="SS.4.20.58b"><label>ci.20.58b</label> triphalākolakhadirakaṣāyaṃ vraṇaropaṇam || </l>

  <l xml:id="SS.4.20.59"><label>ci.20.59</label> kāsīsarocanātutthaharitālarasāñjanaiḥ | lepo
  'mlapiṣṭo badarītvagvā saindhavasaṃyutā || </l>

  <l xml:id="SS.4.20.60"><label>ci.20.60</label> kapālatutthajaṃ cūrṇaṃ cūrṇakāle prayojayet |
  cikitsenmuṣkakacchūṃ cāpyahipūtanapāmavat || </l>

  <l xml:id="SS.4.20.61"><label>ci.20.61</label> gudabhraṃśe gudaṃ svinnaṃ snehābhyaktaṃ
  praveśayet | kārayed gophaṇābandhaṃ madhyacchidreṇa carmaṇā || </l>

  <l xml:id="SS.4.20.62"><label>ci.20.62</label> vinirgamārthaṃ vāyoś ca svedayec ca muhurmuhuḥ |
  kṣīre mahatpañcamūlaṃ mūṣikāṃ cāntravarjitām || </l>

  <l xml:id="SS.4.20.63"><label>ci.20.63</label> paktvā tasmin pacet tailaṃ
  vātaghnauṣadhasaṃyutam | gudabhraṃśamidaṃ kṛcchraṃ pānābhyaṅgāt prasādhayet ||</l>

  <p ana="trailer">iti suśrutasaṃhitāyāṃ cikitsāsthāne kṣudrarogacikitsitaṃ nāma viṃśo 'dhyāyaḥ
  ||20 ||</p>
 </div>
 <div n="21" type="adhyāya">
     <head>ekaviṃśatitamo 'dhyāyaḥ |</head>
     <l xml:id="SS.4.21.1"><label>ci.21.1</label> athātaḥ śūkadoṣacikitsitaṃ vyākhyāsyāmaḥ || </l>

     <l xml:id="SS.4.21.2"><label>ci.21.2</label> yathovāca bhagavān dhanvantariḥ || </l>

     <l xml:id="SS.4.21.3"><label>ci.21.3</label> saṃlikhya sarṣapīṃ samyak kaṣāyair avacūrṇayet |
      <caesura/>
       kaṣāyeṣv eva tailaṃ ca kurvīta vraṇaropaṇam || </l>

     <l xml:id="SS.4.21.4"><label>ci.21.4</label> aṣṭhīlikāṃ jalaukobhirgrāhayecca<ref
       rend="superscript footnote marker">*</ref> punaḥ punaḥ |
      <caesura/>
       tathā cānupaśāmyantīṃ kaphagranthivad uddharet || </l>

     <l xml:id="SS.4.21.5"><label>ci.21.5</label> svedayed grathitaṃ śaśvannāḍīsvedena buddhimān |
      <caesura/>
       sukhoṣṇair upanāhaiś ca susnigdhair upanāhayet || </l>

     <l xml:id="SS.4.21.6"><label>ci.21.6</label> kumbhīkāṃ pākamāpannāṃ bhindyācchuddhāṃ tu ropayet
      |
      <caesura/>
       tailena triphalālodhratindukāmrātakena tu || </l>

     <l xml:id="SS.4.21.7"><label>ci.21.7</label> grāhayitvā jalaukobhir alajīṃ secayet tataḥ |
      <caesura/>
       kaṣāyais teṣu siddhaṃ ca tailaṃ ropaṇam iṣyate || </l>

     <l xml:id="SS.4.21.8"><label>ci.21.8</label> balātailena koṣṇena mṛditaṃ pariṣecayet |
      <caesura/>
       bhadhuraiḥ sarpiṣā snigdhaiḥ sukhoṣṇair upanāhayet || </l>

     <l xml:id="SS.4.21.9"><label>ci.21.9</label> saṃmūḍhapiḍakāṃ kṣipraṃ jalaukobhir upācaret |
      <caesura/>
       bhittvā paryāgatāṃ cāpi lepayet kṣaudrasarpiṣā || </l>

     <l xml:id="SS.4.21.10"><label>ci.21.10</label> avamanthe gate pākaṃ bhinne tailaṃ vidhīyate |
      <caesura/>
       dhavāśvakarṇapattaṅgasallakītindukīkṛtam || </l>

     <l xml:id="SS.4.21.11"><label>ci.21.11</label> kriyāṃ puṣkarikāyāṃ tu śītāṃ sarvāṃ prayojayet |
      <caesura/>
       jalaukobhirhareccāsṛk sarpiṣā cāvasecayet || </l>

     <l xml:id="SS.4.21.12"><label>ci.21.12</label> sparśahānyāṃ hared raktaṃ pradihyānmadhurair api
      |
      <caesura/>
       kṣīrekṣurasasarpirbhiḥ secayec ca suśītalaiḥ || </l>

     <l xml:id="SS.4.21.13"><label>ci.21.13</label> piḍakām uttamākhyāṃ ca baḍiśenoddhared bhiṣak |
      <caesura/>
       uddhṛtya madhusaṃyuktaiḥ kaṣāyair avacūrṇayet || </l>

     <l xml:id="SS.4.21.14"><label>ci.21.14</label> rasakriyā vidhātavyā likhite śataponake |
      <caesura/>
       pṛthak parṇyādisiddhaṃ ca deyaṃ tailam anantaram || </l>

     <l xml:id="SS.4.21.15"><label>ci.21.15</label> kriyāṃ kuryād bhiṣak prājñastvakpākasya
      visarpavat |
      <caesura/>
       raktavidradhivac cāpi kriyā śoṇitaje 'rbude || </l>

     <l xml:id="SS.4.21.16"><label>ci.21.16</label> kaṣāyakalkasarpīṃṣi tailaṃ cūrṇaṃ rasakriyām |
      <caesura/>
       śodhanaṃ ropaṇaṃ caiva vīkṣya vīkṣyāvacārayet || </l>

     <l xml:id="SS.4.21.17"><label>ci.21.17</label> hitaṃ ca sarpiṣaḥ pānaṃ pathyaṃ cāpi cirecanam |
      <caesura/>
       hitaḥ śoṇitamokṣaś ca yac cāpi laghu bhojanam || </l>

     <l xml:id="SS.4.21.18"><label>ci.21.18</label> arbudaṃ māṃsapākaṃ ca vidradhiṃ tilakālakam |
      <caesura/>
       pratyākhyāya prakurvīta bhiṣak samyak pratikriyām ||</l>

     <p ana="trailer">iti suśrutasaṃhitāyāṃ cikitsāsthāne śūkarogacikitsitaṃ nāmaikaviṃśo 'dhyāyaḥ
      ||21 ||</p>
    </div>
 <!-- <div n="22" type="adhyāya">
  <head>dvāviṃśatitamo 'dhyāyaḥ |</head>
  <l xml:id="SS.4.22.1"><label>ci.22.1</label> athāto mukharogacikitsitaṃ
  vyākhyāsyāmaḥ || </l>

  <l xml:id="SS.4.22.2"><label>ci.22.2</label> yathovaca bhagavān dhanvantariḥ || </l>

  <l xml:id="SS.4.22.3"><label>ci.22.3</label> caturvidhena snehena
              madhūcchiṣṭayutena ca | 
              <caesura/>vātaje 'bhyañjanaṃ <ref rend="superscript footnote
                marker">*</ref>kuryānnāḍīsvedaṃ ca buddhimān || </l>
            
            <l xml:id="SS.4.22.4"><label>ci.22.4</label> vidadhyādoṣṭhakope tu sālvaṇaṃ
              copanāhane | 
              <caesura/>mastiṣke caiva nasye ca tailaṃ vātaharaṃ hitam || </l>
            
            <l xml:id="SS.4.22.5"><label>ci.22.5</label> śrīveṣṭakaṃ sarjarasaṃ suradāru
              saguggulu | 
              <caesura/>yaṣṭīmadhukacūrṇaṃ tu vidadhyāt pratisāraṇam || </l>
            
            <l xml:id="SS.4.22.6"><label>ci.22.6</label> pittaraktābhighātotthaṃ
              jalaukobhir upācaret | 
              <caesura/>pittavidradhivac cāpi kriyāṃ kuryād aśeṣataḥ || </l>
            
            <l xml:id="SS.4.22.7"><label>ci.22.7</label> śirovirecanaṃ dhūmaḥ svedaḥ kavala
              eva ca | 
              <caesura/>hṛte rakte prayoktavyamoṣṭhakope kaphātmake || </l>
            
            <l xml:id="SS.4.22.8"><label>ci.22.8</label> tryūṣaṇaṃ svarjikākṣāro yavakṣāro
              viḍaṃ tathā | 
              <caesura/>kṣaudrayuktaṃ vidhātavyametac ca pratisāraṇam || </l>
            
            <l xml:id="SS.4.22.9"><label>ci.22.9</label> medoje svedite bhinne śodhite
              jvalano hitaḥ | 
              <caesura/>priyaṅgutriphalālodhraṃ sakṣaudraṃ pratisāraṇam || </l>
            
            <l xml:id="SS.4.22.10"><label>ci.22.10</label> etadoṣṭhaprakopānāṃ sādhyānāṃ
              karma kīrtitam | 
              <caesura/>dantamūlagatānāṃ tu rogāṇāṃ<ref rend="superscript footnote
                marker">*</ref> karma vakṣyate || </l>
            
            <l xml:id="SS.4.22.11"><label>ci.22.11</label> śītāde hṛtarakte tu toye
              nāgarasarṣapān | 
              <caesura/>niṣkvāthya triphalāṃ mustaṃ gaṇḍūṣaḥ sarasāñjanaḥ || </l>
            
            <l xml:id="SS.4.22.12"><label>ci.22.12</label> priyaṅgavaś ca mustaṃ ca triphalā
              ca pralepanam | 
              <caesura/>nasyaṃ ca triphalāsiddhaṃ madhukotpalapadmakaiḥ || </l>
            
            <l xml:id="SS.4.22.13"><label>ci.22.13</label> dantapuppuṭake kāryaṃ taruṇe
              raktamokṣaṇam | 
              <caesura/>sapañcalavaṇaḥ kṣāraḥ sakṣaudraḥ pratisāraṇam || </l>
            
            <l xml:id="SS.4.22.14"><label>ci.22.14</label> hitaḥ śirovirekaś ca nasyaṃ
              snigdhaṃ ca bhojanam | 
              <caesura/>visrāvite dantaveṣṭe vraṇāṃs tu pratisārayet || </l>
            
            <l xml:id="SS.4.22.15"><label>ci.22.15</label>
              rodhrapattaṅgayaṣṭyāhvalākṣācūrṇair madhūttaraiḥ | 
              <caesura/>gaṇḍūṣe kṣīriṇo yojyāḥ
              sakṣaudraghṛtaśarkarāḥ || </l>
            
            <l xml:id="SS.4.22.16"><label>ci.22.16</label> kākolyādau daśakṣīrasiddhaṃ
              sarpiś ca nasyataḥ | 
              <caesura/>śauṣire hṛtarakte tu rodhramustarasāñjanaiḥ || </l>
            
            <l xml:id="SS.4.22.17"><label>ci.22.17</label> sakṣaudraiḥ śasyate lepo gaṇḍūṣe
              kṣīriṇo hitāḥ | 
              <caesura/><ref rend="superscript footnote marker"
                >*</ref>sārivotpalayaṣṭyāhvasāvarāgurucandanaiḥ || </l>
            
            <l xml:id="SS.4.22.18"><label>ci.22.18</label> kṣīre daśaguṇe siddhaṃ
              sarpirnasye ca pūjitam | 
              <caesura/>kriyāṃ paridare kuyācchītākoktāṃ vicakṣaṇaḥ || </l>
            
            <l xml:id="SS.4.22.19"><label>ci.22.19</label> saṃśodhyobhayataḥ kāryaṃ
              śiraścopakuśe tathā | 
              <caesura/>kākodumbarikāgojīpatrair visrāvayed asṛk || </l>
            
            <l xml:id="SS.4.22.20"><label>ci.22.20</label> kṣaudrayuktaiś ca lavaṇaiḥ
              savyoṣaiḥ pratisārayet | 
              <caesura/>pippalīḥ sarṣapāñ śvetānnāgaraṃ naiculaṃ phalam || </l>
            
            <l xml:id="SS.4.22.21"><label>ci.22.21</label> sukhodakena saṃsṛjya kavalaṃ cāpi
              dhārayet | 
              <caesura/>ghṛtaṃ madhurakaiḥ siddhaṃ hitaṃ kavalanasyayoḥ || </l>
            
            <l xml:id="SS.4.22.22"><label>ci.22.22</label> śastreṇa<ref rend="superscript
              footnote marker">*</ref> dantavaidarbhe dantamūlāni
              śodhayet | 
              <caesura/>tataḥ ksāraṃ prayuñjīta kriyāḥ sarvāś ca śītalāḥ || </l>
            
            <l xml:id="SS.4.22.23"><label>ci.22.23</label> uddhṛtyādhikadantaṃ tu
              tato 'gnimavacārayet | 
              <caesura/>kṛmidantakavac cāpi vidhiḥ kāryo vijānatā || </l>
            
            <l xml:id="SS.4.22.24"><label>ci.22.24</label> chittvā 'dhimāṃsaṃ
              sakṣaudrair ebhiścūrṇair upācaret | 
              <caesura/>vacātejovatīpāṭhāsvarjikāyāvaśūkajaiḥ || </l>
            
            <l xml:id="SS.4.22.25"><label>ci.22.25</label> kṣaudradvitīyāḥ pippalyaḥ
              kavalaś cātra kīrtitaḥ | 
              <caesura/>paṭolatriphalānimbakaṣāyaś cātra dhāvane | hitaḥ
              śirovirekaś ca dhūmo vair ecanaś ca yaḥ || </l>
            
            <l xml:id="SS.4.22.26"><label>ci.22.26</label> sāmānyaṃ karma nāḍīnāṃ viśeṣaṃ
              cātra me śṛṇu | 
              <caesura/>nāḍīvraṇaharaṃ karma dantanāḍīṣu kārayet || </l>
            
            <l xml:id="SS.4.22.27"><label>ci.22.27</label> yaṃ <ref rend="superscript
              footnote marker">*</ref>dantam abhijāyeta nāḍī taṃ
              dantamuddharet | 
              <caesura/>chittvā māṃsāni śastreṇa yadi noparijo bhavet || </l>
            
            <l xml:id="SS.4.22.28"><label>ci.22.28</label> śodhayitvā dahec cāpi kṣāreṇa
              jvalanena vā | 
              <caesura/>bhinattyupekṣite dante hanukāsthi gatirdhruvam || </l>
            
            <l xml:id="SS.4.22.29"><label>ci.22.29</label> samūlaṃ daśanaṃ
              tasmād uddharedbhagnamasthiram | 
              <caesura/>uddhṛte tūttare dante <ref rend="superscript
                footnote marker">*</ref>samūle sthirabandhane || </l>
            
            <l xml:id="SS.4.22.30"><label>ci.22.30</label> raktātiyogāt pūrvektā rogā ghorā
              bhavanti hi | 
              <caesura/>kāṇaḥ saṃjāyate janturarditaṃ cāsya jāyate || </l>
            
            <l xml:id="SS.4.22.31"><label>ci.22.31</label> calamapyuttaraṃ dantamato
              nāpaharedbhiṣak | 
              <caesura/>dhāvane jātimadanasvādukaṇṭakakhādiram || </l>
            
            <l xml:id="SS.4.22.32"><label>ci.22.32</label> kaṣāyaṃ
              jātimadanakaṭukasvādukaṇṭakaiḥ | 
              <caesura/>yaṣṭyāhvarodhramañjiṣṭhākhadiraiś cāpi yat
              kṛtam || </l>
            
            <l xml:id="SS.4.22.33"><label>ci.22.33</label> tailaṃ saṃśodhanaṃ taddhi
              hanyāddantagatāṃ gatim | 
              <caesura/>kīrtitā dantamūle tu kriyā danteṣu vakṣyate || </l>
            
            <l xml:id="SS.4.22.34"><label>ci.22.34</label> snehānāṃ kavalāḥ koṣṇāḥ
              sarpiṣastraivṛtasya vā | 
              <caesura/>niryūhāś cānilaghnānāṃ dantaharṣapramardanāḥ || </l>
            
            <l xml:id="SS.4.22.35"><label>ci.22.35</label> snaihikaś ca hito dhūmo nasyaṃ
              snigdhaṃ ca bhojanam | 
              <caesura/>raso rasayavāgvaś ca kṣīraṃ santānikā ghṛtam || </l>
            
            <l xml:id="SS.4.22.36"><label>ci.22.36</label> śirobastirhitaś cāpi kramo
              yaś cānilāpahaḥ | 
              <caesura/>ahiṃsan dantamūlāni śarkarāmuddharedbhiṣak || </l>
            
            <l xml:id="SS.4.22.37"><label>ci.22.37</label> lākṣācūrṇair madhuyutais tatastāḥ
              pratisārayet | 
              <caesura/>dantaharṣakriyāṃ cāpi kuryānniravaśeṣataḥ || </l>
            
            <l xml:id="SS.4.22.38"><label>ci.22.38</label> kapālikā kṛcchratamā tatrāpyeṣā
              kriyā hitā | 
              <caesura/>jayed visrāvaṇaiḥ svinnamacalaṃ kṛmidantakam || </l>
            
            <l xml:id="SS.4.22.39"><label>ci.22.39</label> tathā 'vapīḍair vātaghnaiḥ
              snehagaṇḍūṣadhāraṇaiḥ | 
              <caesura/>bhadradārvādivarṣābhūlepaiḥ snigdhaiś ca bhojanaiḥ || </l>
            
            <l xml:id="SS.4.22.40"><label>ci.22.40</label> calamuddhṛtya<ref
              rend="superscript footnote marker">*</ref> ca sthānaṃ vidahet suṣirasya
              ca | 
              <caesura/>tato vidārīyaṣṭyāhvaśṛṅgāṭakakaserukaiḥ || </l>
            
            <l xml:id="SS.4.22.41"><label>ci.22.41</label> tailaṃ daśaguṇe kṣīre siddhaṃ
              nasye hitaṃ bhavet | 
              <caesura/>hanomokṣe samuddiṣṭāṃ kuryāc cārditavat kriyām || </l>
            
            <l xml:id="SS.4.22.42"><label>ci.22.42</label> phalānyamlāni śītāmbu rūkṣānnaṃ
              dantadhāvanam | 
              <caesura/>tathā 'tikaṭhinān bhakṣyān dantarogī vivarjayet || </l>
            
            <l xml:id="SS.4.22.43"><label>ci.22.43</label> sādhyānāṃ dantarogāṇāṃ
              cikitsitamudīritam | 
              <caesura/>jihvāgatānāṃ sādhyānāṃ karma vakṣyāmi siddhaye || </l>
            
            <l xml:id="SS.4.22.44"><label>ci.22.44</label> auṣṭhaprakope 'nilaje yaduktaṃ
              prāk cikitsitam | 
              <caesura/>kaṇṭakeṣv anilottheṣu tat kāryaṃ bhiṣajā bhavet || </l>
            
            <l xml:id="SS.4.22.45"><label>ci.22.45</label> pittajeṣu vighṛṣṭeṣu niḥsṛte
              duṣṭaśoṇite | 
              <caesura/>pratisāraṇagaṇḍūṣaṃ nasyaṃ ca madhuraṃ hitam || </l>
            
            <l xml:id="SS.4.22.46"><label>ci.22.46</label> kaṇṭakeṣu kaphottheṣu
              likhiteṣv asṛjaḥ kṣaye | 
              <caesura/>pippalyādirmadhuyutaḥ kāryas tu pratisāraṇe || </l>
            
            <l xml:id="SS.4.22.47"><label>ci.22.47</label> gṛhṇīyāt kavalāṃś cāpi
              gaurasarṣapasaindhavaiḥ | 
              <caesura/>paṭolanimbavārtākukṣārayūṣaiś ca bhojayet || </l>
            
            <l xml:id="SS.4.22.48"><label>ci.22.48</label> upajihvāṃ tu saṃlikhya kṣāreṇa
              pratisārayet | 
              <caesura/>śirovirekagaṇḍūṣadhūmaiś cainamupācaret || </l>
            
            <l xml:id="SS.4.22.49"><label>ci.22.49</label> jihvāgatānāṃ karmoktaṃ tālavyānāṃ
              pravakṣyate | 
              <caesura/>aṅguṣṭhāṅgulisaṃdaṃśenākṛṣya galaśuṇḍikām || </l>
            
            <l xml:id="SS.4.22.50"><label>ci.22.50</label> chedayenmaṇḍalāgreṇa jihvopari tu
              saṃsthitām | 
              <caesura/>notkṛṣṭaṃ caiva hīnaṃ ca tribhāgaṃ chedayed bhiṣak || </l>
            
            <l xml:id="SS.4.22.51"><label>ci.22.51</label> atyādānāt sravedraktaṃ
              tannimittaṃ mriyeta ca | 
              <caesura/>hīnacchedādbhavecchopho lālā nidrā bhramastamaḥ || </l>
            
            <l xml:id="SS.4.22.52"><label>ci.22.52</label> tasmād vaidyaḥ prayatnena
              dṛṣṭakarmā viśāradaḥ | 
              <caesura/>galaśuṇḍīṃ tu sañchidya kuryāt prāptamimaṃ kramam || </l>
            
            <l xml:id="SS.4.22.53"><label>ci.22.53</label>
              maricātiviṣāpāṭhāvacākuṣṭhakuṭannaṭaiḥ | 
              <caesura/>kṣaudrayuktaiḥ salavaṇais tatastāṃ
              pratisārayet || </l>
            
            <l xml:id="SS.4.22.54"><label>ci.22.54</label> vacāmativiṣāṃ pāṭhāṃ rāsnāṃ
              kaṭukarohiṇīm | 
              <caesura/>niṣkvāthya picumandaṃ ca kavalaṃ tatra yojayet || </l>
            
            <l xml:id="SS.4.22.55"><label>ci.22.55</label>
              iṅgudīkiṇihīdantīsaralāsuradārubhiḥ | 
              <caesura/>pañcāṅgīṃ kārayet piṣṭair vartiṃ
              gandhottarāṃ śubhām || </l>
            
            <l xml:id="SS.4.22.56"><label>ci.22.56</label> tato dhūmaṃ pibejjanturdvirahnaḥ
              kaphanāśanam | 
              <caesura/>kṣārasiddheṣu mudgeṣu yūṣaś cāpyaśane hitaḥ || </l>
            
            <l xml:id="SS.4.22.57"><label>ci.22.57</label> tuṇḍikeryadhruṣe kūrme saṅghāte
              tālupuppuṭe | 
              <caesura/>eṣa eva vidhiḥ kāryo viśeṣaḥ śastrakarmaṇi || </l>
            
            <l xml:id="SS.4.22.58"><label>ci.22.58</label> tālupāke tu kartavyaṃ vidhānaṃ
              pittanāśanam | 
              <caesura/>snehasvedau tāluśoṣe vidhiś cānilanāśanaḥ || </l>
            
            <l xml:id="SS.4.22.59"><label>ci.22.59</label> kīrtitaṃ tālujānāṃ tu kaṇṭhyānāṃ
              karma vakṣyate | 
              <caesura/>sādhyānāṃ rohiṇīnāṃ tu hitaṃ śoṇitamokṣaṇam || </l>
            
            <l xml:id="SS.4.22.60"><label>ci.22.60</label> chardanaṃ dhūmapānaṃ ca gaṇḍūṣo
              nasyakarma ca | 
              <caesura/>vātikīṃ tu hṛte rakte lavaṇaiḥ pratisārayet || </l>
            
            <l xml:id="SS.4.22.61"><label>ci.22.61</label> sukhoṣṇān snehagaṇḍūṣān
              dhārayeccāpyabhīkṣṇaśaḥ | 
              <caesura/>pataṅgaśarkarākṣaudraiḥ paittikīṃ pratisārayet || </l>
            
            <l xml:id="SS.4.22.62"><label>ci.22.62</label> drākṣāparūṣakakvātho hitaś ca
              kavalagrahe | 
              <caesura/>agāradhūmakaṭukaiḥ ślaiṣmikīṃ pratisārayet || </l>
            
            <l xml:id="SS.4.22.63"><label>ci.22.63</label> śvetāviḍaṅgadantīṣu tailaṃ
              siddhaṃ sasaindhavam | 
              <caesura/>nasyakarmaṇi yoktavyaṃ tathā kavaladhāraṇe || </l>
            
            <l xml:id="SS.4.22.64"><label>ci.22.64</label> pittavat sādhayed vaidyo rohiṇīṃ
              raktasaṃbhavām | 
              <caesura/>visrāvya kaṇṭhaśālūkaṃ sādhayettuṇḍikerivat || </l>
            
            <l xml:id="SS.4.22.65"><label>ci.22.65</label> ekakālaṃ yavānnaṃ ca bhuñjīta
              snigdhamalpaśaḥ | 
              <caesura/>upajihvikavac cāpi sādhayed adhijihvikām || </l>
            
            <l xml:id="SS.4.22.66"><label>ci.22.66</label> ekavṛndaṃ tu visrāvya vidhiṃ
              śodhanamācaret | 
              <caesura/>gilāyuś cāpi yo vyādhistaṃ ca śastreṇa sādhayet || </l>
            
            <l xml:id="SS.4.22.67"><label>ci.22.67</label> amarmasthaṃ supakvaṃ ca
              bhedayed galavidradhim | 
              <caesura/>vātāt sarvasaraṃ cūrṇair lavaṇaiḥ pratisārayet || </l>
            
            <l xml:id="SS.4.22.68"><label>ci.22.68</label> tailaṃ vātaharaiḥ siddhaṃ hitaṃ
              kavalanasyayoḥ | 
              <caesura/>tato 'smai snaihikaṃ dhūmamimaṃ dadyādvicakṣaṇaḥ || </l>
            
            <l xml:id="SS.4.22.69"><label>ci.22.69</label> śālarājādanair
              aṇḍasāraiṅgudamadhūkajāḥ | 
              <caesura/>majjāno gugguludhyāmamāṃsīkālānusārivāḥ |
              śrīsarjarasaśaileyamadhūcchiṣṭāni cāharet || </l>
            
            <l xml:id="SS.4.22.70"><label>ci.22.70</label> tat sarvaṃ sukṛtaṃ cūrṇaṃ
              snehenāloḍya yuktitaḥ | 
              <caesura/>ṭiṇḍūkavṛntaṃ sakṣaudraṃ matimāṃstena lepayet || </l>
            
            <l xml:id="SS.4.22.71"><label>ci.22.71</label> eṣa sarvasare dhūmaḥ praśastaḥ
              snaihiko mataḥ | 
              <caesura/>kaphaghno mārutaghnaś ca mukharogavināśanaḥ || </l>
            
            <l xml:id="SS.4.22.72"><label>ci.22.72</label> pittātmake sarvasare
              śuddhakāyasya dehinaḥ | 
              <caesura/>sarvaḥ pittaharaḥ kāryo vidhirmadhuraśītalaḥ || </l>
            
            <l xml:id="SS.4.22.73"><label>ci.22.73</label> pratisāraṇagaṇḍūṣau dhūmaḥ
              saṃśodhanāni ca | 
              <caesura/>kaphātmake sarvasare vidhiṃ kuryāt kaphāpaham || </l>
            
            <l xml:id="SS.4.22.74"><label>ci.22.74</label> pibedativiṣāṃ pāṭhāṃ mustaṃ ca
              suradāru ca | rohiṇīṃ kaṭukākhyāṃ ca kuṭajasya phalāni ca || </l>
            
            <l xml:id="SS.4.22.75"><label>ci.22.75</label> gavāṃ mūtreṇa manujo
              bhāgair dharaṇasaṃmitaiḥ | 
              <caesura/>eṣa sarvān kaphakṛtān rogān yogo 'pakarṣati || </l>
            
            <l xml:id="SS.4.22.76"><label>ci.22.76</label>
              kṣīrekṣurasagomūtradadhimastvamlakāñjikaiḥ | 
              <caesura/>vidadhyāt kavalān vīkṣya doṣaṃ
              tailaghṛtair api || </l>
            
            <l xml:id="SS.4.22.77"><label>ci.22.77</label> rogāṇāṃ mukhajātānāṃ sādhyānāṃ
              karma kīrtitam | 
              <caesura/>asādhyā api vakṣyante rogā ye tatra kīrtitāḥ || </l>
            
            <l xml:id="SS.4.22.78"><label>ci.22.78</label> auṣṭhaprakope varjyāḥ
              syur māṃsaraktatridoṣajāḥ | 
              <caesura/>dantamūleṣu varjyau tu triliṅgagatisauṣirau || </l>
            
            <l xml:id="SS.4.22.79"><label>ci.22.79</label> danteṣu ca na sidhyanti
              śyāvadālanabhañjanāḥ | 
              <caesura/>jihvāgateṣv alāsas tu tālavyeṣv arbudaṃ tathā || </l>
            
            <l xml:id="SS.4.22.80"><label>ci.22.80</label> svaraghno valayo vṛndo
              vidāryalasa eva ca | 
              <caesura/>galauṣṭho māṃsatānaś ca śataghnī rohiṇī ca yā || </l>
            
            <l xml:id="SS.4.22.81"><label>ci.22.81</label> asādhyāḥ kīrtitā hyete rogā nava
              daśaiva ca | 
              <caesura/>teṣāṃ cāpi kriyāṃ vaidyaḥ pratyākhyāya samācaret ||</l>

  <p ana="trailer">iti suśrutasaṃhitāyāṃ cikitsāsthāne mukharogacikitsitaṃ nāma
  dvāviṃśo 'dhyāyaḥ ||22 ||</p>
 </div>
 <div n="23" type="adhyāya">
  <head>trayoviṃśatitamo 'dhyāyaḥ |</head>
  <l xml:id="SS.4.23.1"><label>ci.23.1</label> athātaḥ śophānāṃ cikitsitaṃ
  vyākhyāsyāmaḥ || </l>

  <l xml:id="SS.4.23.2"><label>ci.23.2</label> yathovāca bhagavān dhanvantariḥ || </l>

  <l xml:id="SS.4.23.3"><label>ci.23.3</label> ṣaḍvidho 'vayavasamutthaḥ
  śopho 'bhihito lakṣaṇataḥ pratīkārataś ca; sarvasaras tu pañcavidhaḥ, tadyathā
  vātapittaśleṣmasannipātaviṣanimittaḥ || </l>

  <l xml:id="SS.4.23.4"><label>ci.23.4</label>
  tatrāpatarpitasyādhvagamanādatimātramabhyavaharato vā
  piṣṭānnaharitakaśākalavaṇāni kṣīṇasya vā 'timātramamlam upasevamānasya
  mṛtpakvaloṣṭakaṭaśarkarānūpaudakamāṃsasevanādajīrṇino vā
  grāmyadharmasevanādviruddhāhārasevanāt vā
  hastyaśvoṣṭrarathapadātisaṅkṣobhaṇādayo sitasya doṣā dhātūn pradūṣya
  śvayathumāpādayantyakhile śarīre || </l>

  <l xml:id="SS.4.23.5"><label>ci.23.5</label> tatra vātaśvayathuraruṇaḥ kṛṣṇo vā
  mṛduranavasthitāstodādayaś cātra vedanāviśeṣāḥ; pittaśvayathuḥ pītaḥ sarakto
  vā mṛduḥ śīghrānusāryūṣādayaś cātra vedanāviśeṣāḥ; śleṣmaśvayathuḥ pāṇḍuḥ
  śuklo vā snigdhaḥ kaṭhinaḥ śīto mandānusārī, kaṇḍvādayaś cātra vedanāviśeṣāḥ;
  sannipātaśvayathuḥ sarvavarṇavedanaḥ; viṣanimittastu
  garopayogādduṣṭatoyasevanāt prakuthitodakāvagāhanāt
  saviṣasattvadigdhacūrṇāvacūrṇanādvā saviṣamūtrapurīṣaśukraspṛṣṭānāṃ vā
  tṛṇakāṣṭhādīnāṃ saṃsparśanāt, sa tu mṛduḥ ksiprotthāno 'valambī calo 'calo vā
  dāhapākarāgaprāyaś ca bhavati || </l>

  <l xml:id="SS.4.23.6"><label>ci.23.6</label> bhavanti cātra doṣāḥ
  śvayathumūrdhvaṃ hi kurvantyāmāśayasthitāḥ | pakvāśayasthā madhye ca
  varcaḥsthānagatāstvadhaḥ || </l>

  <l xml:id="SS.4.23.7"><label>ci.23.7</label> kṛtsnaṃ dehamanuprāptāḥ kuryuḥ
  sarvasaraṃ tathā | śvayathurmadhyadeśe yaḥ sa kaṣṭaḥ sarvagaś ca yaḥ || </l>

  <l xml:id="SS.4.23.8"><label>ci.23.8</label> ardhāṅge 'riṣṭabhūtaś ca yaścordhvaṃ
  parisarpati | śvāsaḥ pipāsā daurbalyaṃ jvaraścchardirarocakaḥ || </l>

  <l xml:id="SS.4.23.9"><label>ci.23.9</label> hikkātīsārakāsāś ca śūnaṃ
  saṅkṣapayanti hi | sāmānyato viśeṣāc ca teṣāṃ vakṣyāmi bheṣajam || </l>

  <l xml:id="SS.4.23.10"><label>ci.23.10</label> śophinaḥ sarva eva
  parihareyuramlalavaṇadadhiguḍavasāpayastailaghṛtapiṣṭamayagurūṇi || </l>

  <l xml:id="SS.4.23.11"><label>ci.23.11</label> tatra vātaśvayathau
  traivṛtameraṇḍatailaṃ vā māsamardhamāsaṃ vā pāyayet,
  nyagrodhādikakaṣāyasiddhaṃ sarpiḥ pittaśvayathau, āragvadhādisiddhaṃ sarpiḥ
  śleṣmaśvayathau, sannipātaśvayathau snuhīkṣīrapātraṃ dvādaśabhir amlapātraiḥ
  pratisaṃsṛjya dantīdravantīpratīvāpaṃ sarpiḥ pācayitvā pāyayet,
  viṣanimitteṣu kalpeṣu pratīkāraḥ || </l>

  <l xml:id="SS.4.23.12"><label>ci.23.12</label> ata ūrdhvaṃ
  sāmānyacikitsitam upadekṣyāmaḥ tilvakaghṛtacaturthāni yānyuktānyudareṣu
  tato 'nyatamanupayujyamānaṃ śvayathumapahanti, mūtravartikriyāṃ vā seveta,
  navāyasaṃ vā 'haraharmadhunā,
  viḍaṅgātiviṣākuṭajaphalabhadradārunāgaramaricacūrṇaṃ vā dharaṇamuṣṇāmbunā,
  trikaṭukṣārāyaścūrṇāni vā triphalākaṣāyeṇa, mūtraṃ vā tulyakṣīraṃ, harītakīṃ
  vā tulyaguḍām upayuñjīta, devadāruśuṇṭhīṃ vā, gugguluṃ vā mūtreṇa
  varṣabhūkaṣāyānupānaṃ vā, tulyaguḍaṃ vā mūtreṇa varṣabhūkaṣāyānupānaṃ vā,
  tulyaguḍaṃ śṛṅgaveraṃ vā, varṣābhūkaṣāyaṃ mūlakalkaṃ vā saśṛṅgaveraṃ
  payo 'nupānamaharaharmāsaṃ, vyoṣavarṣābhūkaṣāyasiddhena vā sarpiṣā
  mudgolumbān bhakṣayet, pippalīpippalīmūlacavyacitrakamayūrakavarṣābhūsiddhaṃ
  vā kṣīraṃ pibet, sahauṣadhamuraṅgīmūlasiddhaṃ vā, trikaṭukair
  aṇḍaśyāmāmūlasiddhaṃ vā, varṣābhūśṛṅgaverasahādevadārusiddhaṃ vā,
  tathā 'lābubibhītakaphalakalkaṃ vā taṇḍulāmbunā;
  kṣīrapippalīmaricaśṛṅgaverānusiddhena ca mudgayūṣeṇālavaṇenālpasnehena
  bhojayed yavānnaṃ godhūmānnaṃ vā; vṛkṣakārkanaktamālanimbavarṣābhūkvāthaiś ca
  pariṣekaḥ; sarṣapasuvarcalāsaindhavaśārṅgeṣṭābhiś ca pradehaḥ kāryaḥ;
  yathādoṣaṃ ca vamanavirecanāsthāpanāni tīkṣṇānyajasram upaseveta,
  snehasvedopanāhāṃś ca; sirābhiś cābhīkṣṇaṃ
  śoṇitamavasecayed anyatropadravaśophāditi || </l>

  <l xml:id="SS.4.23.13"><label>ci.23.13</label> bhavati cātra piṣṭānnamamlaṃ
  lavaṇāni madyaṃ mṛdaṃ divāsvapnamajāṅgalaṃ ca | striyo ghṛtaṃ tailapayogurūṇi
  śophaṃ jighāṃsuḥ parivarjayet tu ||</l>

  <p ana="trailer">iti suśrutasaṃhitāyāṃ cikitsāsthāne sothacikitsitaṃ nāma
  trayoviṃśo 'dhyāyaḥ ||23 ||</p>
 </div>
 
 -->


 <div n="24" type="adhyāya">
  <head>caturviṃśatitamo 'dhyāyaḥ |</head>
  <l xml:id="SS.4.24.1"><label>ci.24.1</label> athāto 'nāgatābādhāpratiṣedhaṃ vyākhyāsyāmaḥ || </l>

  <l xml:id="SS.4.24.2"><label>ci.24.2</label> yathovāca bhagavān dhanvantariḥ || </l>

  <l xml:id="SS.4.24.3"><label>ci.24.3</label> utthāyotthāya satataṃ svasthenārogyamicchatā |
  <caesura/>
  dhīmatā yadanuṣṭheyaṃ tat sarvaṃ saṃpravakṣyate || </l>

  <l xml:id="SS.4.24.4"><label>ci.24.4</label> tatrādau <ref rend="superscript
  footnote marker">*</ref>dantapavanaṃ dvādaśāṅgulamāyatam |
  <caesura/>
  kaniṣṭhikāparīṇāhamṛjvagranthitamavraṇam<ref rend="superscript footnote
  marker">*</ref> || </l>

  <l xml:id="SS.4.24.5"><label>ci.24.5</label> ayugmagranthi yac cāpi pratyagraṃ śastabhūmijam |
  <caesura/>
  avekṣyartuṃ ca doṣaṃ ca rasaṃ vīryaṃ ca yojayet || </l>

  <l xml:id="SS.4.24.6"><label>ci.24.6</label> kaṣāyaṃ madhuraṃ tiktaṃ kaṭukaṃ prātarutthitaḥ |
  <caesura/>
  nimbaś ca tiktake śreṣṭhaḥ kaṣāye khadiras tathā || </l>

  <l xml:id="SS.4.24.7"><label>ci.24.7</label> madhūko madhure śreṣṭhaḥ karañjaḥ kaṭuke tathā |
  <caesura/>
  kṣaudravyoṣatrivargāktaṃ satailaṃ saindhavena ca || </l>

  <l xml:id="SS.4.24.8"><label>ci.24.8</label> cūrṇena tejovatyāś ca dantānnityaṃ viśodhayet |
  ekaikaṃ ghrṣayed dantaṃ mṛdunā kūrcakena ca || </l>

  <l xml:id="SS.4.24.9"><label>ci.24.9</label> dantaśodhanacūrṇena dantamāṃsānyabādhayan |
  <caesura/>
  taddaurgandhyopadehau tu śleṣmāṇaṃ cāpakarṣati || </l>

  <l xml:id="SS.4.24.10"><label>ci.24.10</label>
  <ref rend="superscript footnote marker">*</ref>vaiśadyamannābhir uciṃ saumanasyaṃ karoti ca |
  <caesura/>
  na khādedgalatālvoṣṭhajihvārogasamudbhave || </l>

  <l xml:id="SS.4.24.11"><label>ci.24.11</label>
  <ref rend="superscript footnote marker">*</ref>athāsyapāke śvāse ca kāsahikkāvamīṣu ca |
  <caesura/>
  durbalo 'jīrṇabhaktaś ca mūrcchārto madapīṣitaḥ || </l>

  <l xml:id="SS.4.24.12"><label>ci.24.12</label> śirorujārtastṛṣitaḥ śrāntaḥ pānaklamānvitaḥ |
  <caesura/>
  arditī karṇaśūlī ca dantarogī ca mānavaḥ || </l>

  <l xml:id="SS.4.24.13"><label>ci.24.13</label> jihvānirlekhanaṃ raupyaṃ sauvarṇaṃ vārkṣam eva
  ca |
  <caesura/>
  tanmalāpaharaṃ śastaṃ mṛdu ślakṣṇaṃ daśāṅgulam || </l>

  <l xml:id="SS.4.24.14"><label>ci.24.14</label> mukhavair asyadaurgandhyaśophajāḍyaharaṃ sukham
  |
  <caesura/>
  dantadārḍhyakaraṃ rucyaṃ snehagaṇḍūṣadhāraṇam || </l>

  <l xml:id="SS.4.24.15"><label>ci.24.15</label> kṣīravṛkṣakaṣāyair vā kṣīreṇa ca vimiśritaiḥ |
  <caesura/>
  <ref rend="superscript footnote marker">*</ref>bhilloṭakakaṣāyeṇa tathaivāmalakasya vā || </l>

  <l xml:id="SS.4.24.16"><label>ci.24.16</label> prakṣālayenmukhaṃ nentre svasthaḥ śītodakena vā
  |
  <caesura/>
  nīlikāṃ mukhaśoṣaṃ ca piḍakāṃ vyaṅgam eva ca || </l>

  <l xml:id="SS.4.24.17"><label>ci.24.17</label> raktapittakṛtān rogān sadya eva vināśayet |
  <caesura/>
  sukhaṃ laghu nirīkṣeta dṛḍhaṃ paśyati cakṣuṣā || </l>

  <l xml:id="SS.4.24.18"><label>ci.24.18</label> mataṃ srotoñjanaṃ śreṣṭhaṃ viśuddhaṃ
  sindhusaṃbhavam |
  <caesura/>
  dāhakaṇḍūmalaghnaṃ ca dṛṣṭikledarujāpaham || </l>

  <l xml:id="SS.4.24.19"><label>ci.24.19</label> tejorūpāvahaṃ caiva sahate mārutātapau |
  <caesura/>
  na netrarogā jāyante tasmād añjanamācaret || </l>

  <l xml:id="SS.4.24.20"><label>ci.24.20</label> bhuktavāñchirasā snātaḥ śrāntaśchardanavāhanaiḥ
  |
  <caesura/>
  rātrau jāgaritaś cāpi nāñjyājjvarita eva ca || </l>

  <l xml:id="SS.4.24.21"><label>ci.24.21</label> karpūrajātīkakkolalavaṅgakaṭukāhvayaiḥ |
  <caesura/>
  sacūrṇapūgaiḥ sahitaṃ patraṃ tāmbulajaṃ <ref rend="superscript footnote marker">*</ref>śubham
  || </l>

  <l xml:id="SS.4.24.22"><label>ci.24.22</label> mukhavaiśadyasaugandhyakāntisauṣṭhavakārakam |
  <caesura/>
  hanudantasvaramalajihvendriyaviśodhanam || </l>

  <l xml:id="SS.4.24.23"><label>ci.24.23</label> prasekaśamanaṃ hṛdyaṃ galāmayavināśanam |
  <caesura/>
  pathyaṃ suptotthite bhukte snāte vānte ca mānave || </l>

  <l xml:id="SS.4.24.24"><label>ci.24.24</label> raktapittakṣatakṣīṇatṛṣṇāmūrcchāparītinām |
  <caesura/>
  rūkṣadurbalamartyānāṃ na hitaṃ cāsyaśoṣiṇām || </l>

  <l xml:id="SS.4.24.25"><label>ci.24.25</label> śirogatāṃs tathā rogāñchirobhaṅgo 'pakarṣati |
  <caesura/>
  keśānāṃ mārdavaṃ dair ghyaṃ bahutvaṃ snigdhakṛṣṇatām || </l>

  <l xml:id="SS.4.24.26"><label>ci.24.26</label> karoti śirasastṛptiṃ sutvakkam api cānanam |
  <caesura/>
  santarpaṇaṃ cendriyāṇāṃ śirasaḥ pratipūraṇam || </l>

  <l xml:id="SS.4.24.27"><label>ci.24.27</label> madhukaṃ kṣīraśuklā ca saralaṃ devadāru ca |
  <caesura/>
  kṣudrakaṃ pañcanāmānaṃ samabhāgāni saṃharet || </l>

  <l xml:id="SS.4.24.28"><label>ci.24.28</label> teṣāṃ kalkakaṣāyābhyāṃ cakrateilaṃ vipācayet |
  <caesura/>
  sadaiva śītalaṃ jantormūrdhni tailaṃ pradāpayet || </l>

  <l xml:id="SS.4.24.29"><label>ci.24.29</label> keśaprasādhanī keśyā rajojantumalāpahā |
  <caesura/>
  hanumanyāśiraḥkarṇaśūlaghnaṃ karṇapūraṇam || </l>

  <l xml:id="SS.4.24.30"><label>ci.24.30</label> abhyaṅgo mārdavakaraḥ kaphavātanirodhanaḥ |
  <caesura/>
  dhātūnāṃ puṣṭijanano mṛjāvarṇabalapradaḥ || </l>

  <l xml:id="SS.4.24.31"><label>ci.24.31</label> sekaḥ śramaghno 'nilahṛdbhagnasandhiprasādhakaḥ
  |
  <caesura/>
  kṣatāgnidagdhābhihatavighṛṣṭānāṃ rujāpahaḥ || </l>

  <l xml:id="SS.4.24.32"><label>ci.24.32</label> jalasiktasya vardhante yathā mūle 'ṅkurāstaroḥ |
  <caesura/>
  tathā dhātuvivṛddhirhi snehasiktasya jāyate || </l>

  <l xml:id="SS.4.24.33"><label>ci.24.33</label> sirāmukhai romakūpair dhamanībhiś ca tarpayam |
  <caesura/>
  śarīrabalamādhatte yuktaḥ sneho 'vagāhane || </l>

  <l xml:id="SS.4.24.34"><label>ci.24.34</label> tatra prakṛtisātmyartudeśadoṣavikāravit |
  <caesura/>
  tailaṃ ghṛtaṃ vā matimān yuñjyādabhyaṅgasekayoḥ || </l>

  <l xml:id="SS.4.24.35"><label>ci.24.35</label> kevalaṃ sāmadoṣeṣu na kathañcana yojayet |
  <caesura/>
  taruṇajvaryajīrṇī ca nābhyaktavyau kathañcana || </l>

  <l xml:id="SS.4.24.36"><label>ci.24.36</label> tathā virikto vāntaś ca nirūḍho yaś ca mānavaḥ |
  <caesura/>
  pūrvayoḥ kṛcchratā vyādher asādhyatvam athāpi vā || </l>

  <l xml:id="SS.4.24.37"><label>ci.24.37</label> śeṣāṇāṃ tadahaḥ proktā agnimāndyādayo gadāḥ |
  <caesura/>
  santarpaṇasamutthānāṃ rogāṇāṃ naiva kārayet || </l>

  <l xml:id="SS.4.24.38"><label>ci.24.38</label> śarīrāyāsajananaṃ karma vyāyāmasaṃjñitam |
  <caesura/>
  tat <ref rend="superscript footnote marker">*</ref>kṛtvā tu sukhaṃ dehaṃ vimṛdgīyāt
  samantataḥ || </l>

  <l xml:id="SS.4.24.39"><label>ci.24.39</label> śarīropacayaḥ kāntirgātrāṇāṃ suvibhaktatā |
  <caesura/>
  dīptāgnitvam anālasyaṃ sthiratvaṃ lāghavaṃ mṛjā || </l>

  <l xml:id="SS.4.24.40"><label>ci.24.40</label> śramaklamapipāseṣṇaśītādīnāṃ sahiṣṇutā |
  <caesura/>
  ārogyaṃ cāpi paramaṃ vyāyāmād upajāyate || </l>

  <l xml:id="SS.4.24.41"><label>ci.24.41</label> na cāsti sadṛśaṃ tena kiñcit sthaulyāpakarṣaṇam
  |
  <caesura/>
  na ca vyāyāminaṃ martyamardayantyarayo balāt<ref rend="superscript footnote marker">*</ref>
  || </l>

  <l xml:id="SS.4.24.42"><label>ci.24.42</label> na cainaṃ sahasā++ākramya jarā samadhirohati |
  <caesura/>
  sthirībhavati māṃsaṃ ca vyāyāmābhir atasya ca || </l>

  <l xml:id="SS.4.24.43"><label>ci.24.43</label> vyāyāmasvinnagātrasya<ref
  rend="superscript footnote marker">*</ref> padbhyām udvartitasya<ref
  rend="superscript footnote marker">*</ref> ca |
  <caesura/>
  vyādhayo nopasarpanti siṃhaṃ kṣudramṛgā eva || </l>

  <l xml:id="SS.4.24.44"><label>ci.24.44</label> vayor ūpaguṇair hīnam api kuryāt sudarśanam |
  <caesura/>
  vyāyāmaṃ kurvato nityaṃ viruddham api bhojanam || </l>

  <l xml:id="SS.4.24.45"><label>ci.24.45</label> vidagdhamavidagdhaṃ vā nirdoṣaṃ paripacyate |
  <caesura/>
  vyāyāmo hi sadā pathyo balināṃ snigdhabhojinām || </l>

  <l xml:id="SS.4.24.46"><label>ci.24.46</label> sa ca śīte vasante ca teṣāṃ pathyatamaḥ smṛtaḥ |
  <caesura/>
  sarveṣvṛtuṣvaharahaḥ pumbhir ātmahitaiṣibhiḥ || </l>

  <l xml:id="SS.4.24.47"><label>ci.24.47</label> balasyārdhena kartavyo vyāyāmo hantyato 'nyathā
  |
  <caesura/>
  hṛdi sthānasthito vāyuryadā vaktraṃ prapadyate || </l>

  <l xml:id="SS.4.24.48"><label>ci.24.48</label> vyāyāmaṃ kurvato jantostadbalārdhasya lakṣaṇam |
  <caesura/>
  vayobalaśarīrāṇi deśakālāśanāni ca || </l>

  <l xml:id="SS.4.24.49"><label>ci.24.49</label> samīkṣya kuryād vyāyāmamanyathā rogamāpnuyāt |
  <caesura/>
  kṣayatṛṣṇārucicchardiraktapittabhramaklamāḥ || </l>

  <l xml:id="SS.4.24.50"><label>ci.24.50</label> kāsaśoṣajvaraśvāsā ativyāyāmasaṃbhavāḥ |
  <caesura/>
  raktapittī kṛśaḥ śoṣī śvāsakāsakṣatāturaḥ || </l>

  <l xml:id="SS.4.24.51"><label>ci.24.51</label> bhuktavān strīṣu ca kṣīṇastṛḍbhramārtaś ca
  varjayet |
  <caesura/>
  udvartanaṃ vātaharaṃ kaphamedovilāpanam || </l>

  <l xml:id="SS.4.24.52"><label>ci.24.52</label> sthirīkaraṇamaṅgānāṃ tvakprasthādakaraṃ param |
  <caesura/>
  sirāmukhaviviktatvaṃ tvaksthasyāgneś ca tejanam || </l>

  <l xml:id="SS.4.24.53"><label>ci.24.53</label> udgharṣaṇotsādanābhyāṃ jāyeyātāmasaṃśayam |
  <caesura/>
  utsādanādbhavet strīṇāṃ viśeṣāt kāntimadvapuḥ || </l>

  <l xml:id="SS.4.24.54"><label>ci.24.54</label> praharṣasaubhāgyamṛjālāghavādiguṇānvitam |
  <caesura/>
  udgharṣaṇaṃ tu vijñeyaṃ kaṇḍūkoṣṭhānilāpaham || </l>

  <l xml:id="SS.4.24.55"><label>ci.24.55</label> ūrvoḥ saṃjanayatyāśu phenakaḥ sthair yalāghave |
  <caesura/>
  kaṇḍūkoṭhānilastambhamalarogāpahaś ca saḥ || </l>

  <l xml:id="SS.4.24.56"><label>ci.24.56</label> tejanaṃ tvaggatasyāgneḥ sirāmukhavivecanam |
  <caesura/>
  udgharṣaṇaṃ tviṣṭikayā kaṇḍūkoṭhavināśanam || </l>

  <l xml:id="SS.4.24.57"><label>ci.24.57</label> nidrādāhaśramaharaṃ svedakaṇḍūtṛṣāpaham |
  <caesura/>
  hṛdyaṃ malaharaṃ śreṣṭhaṃ sarvendriyavibodhanam<ref rend="superscript footnote marker"
  >*</ref> || </l>

  <l xml:id="SS.4.24.58"><label>ci.24.58</label> tandrāpāpmopaśamanaṃ tuṣṭidaṃ puṃstvavardhanam |
  <caesura/>
  raktaprasādanaṃ cāpi snānamagneś ca dīpanam || </l>

  <l xml:id="SS.4.24.59"><label>ci.24.59</label> uṣṇena śirasaḥ snānamahitaṃ cakṣuṣaḥ sadā |
  <caesura/>
  śītena śirasaḥ snānaṃ cakṣuṣyam iti nirdiśet || </l>

  <l xml:id="SS.4.24.60"><label>ci.24.60</label> śleṣmamārutakope tu jñātvā vyādhibalābalam |
  <caesura/>
  kāmamuṣṇaṃ śiraḥsnānaṃ bhaiṣajyārthaṃ<ref rend="superscript
  footnote marker">*</ref> samācaret || </l>

  <l xml:id="SS.4.24.61"><label>ci.24.61</label> atiśītāmbu śīte ca śleṣmamārutakopanam |
  <caesura/>
  atyuṣṇamuṣṇakāle ca pittaśoṇitakopanam || </l>

  <l xml:id="SS.4.24.62"><label>ci.24.62</label> taccātisārajvaritakarṇaśūlānilārtiṣu |
  <caesura/>
  ādhmānārocakājīrṇabhuktavatsu ca garhitam || </l>

  <l xml:id="SS.4.24.63"><label>ci.24.63</label> saubhāgyadaṃ varṇakaraṃ prītyojobalavardhanam |
  <caesura/>
  svedadaurgandhyavaivarṇyaśramaghnamanulepanam || </l>

  <l xml:id="SS.4.24.64"><label>ci.24.64</label> snānaṃ yeṣāṃ niṣiddhaṃ tu teṣāmapyanulepanam |
  <caesura/>
  rakṣoghnamatha caujasyaṃ saubhāgyakaram uttamam || </l>

  <l xml:id="SS.4.24.65"><label>ci.24.65</label> sumanombararatnānāṃ dhāraṇaṃ prītivardhanam |
  <caesura/>
  mukhālepāddṛḍhaṃ cakṣuḥ pīnagaṇḍaṃ tathā++ānanam || </l>

  <l xml:id="SS.4.24.66"><label>ci.24.66</label> avyaṅgapiḍakaṃ kāntaṃ bhavatyambujasannibham |
  <caesura/>
  paksmalaṃ viśadaṃ kāntamamalojjvalamaṇḍalam || </l>

  <l xml:id="SS.4.24.67"><label>ci.24.67</label> netramañjanasaṃyogādbhaveccāmalatārakam |
  <caesura/>
  yaśasyaṃ svargyamāyuṣyaṃ dhanadhānyavivardhanam || </l>

  <l xml:id="SS.4.24.68"><label>ci.24.68</label> devatātithiviprāṇāṃ pūjanaṃ gotravardhanam |
  <caesura/>
  āhāraḥ prīṇanaḥ sadyo balakṛddehadhārakaḥ || </l>

  <l xml:id="SS.4.24.69"><label>ci.24.69</label> āyustejaḥsamutsāhasmṛtyojognivivardhanaḥ |
  <caesura/>
  pādaprakṣālanaṃ pādamalarogaśramāpaham || </l>

  <l xml:id="SS.4.24.70"><label>ci.24.70</label> cakṣuḥprasādanaṃ vṛṣyaṃ rakṣoghnaṃ
  prītivardhanam |
  <caesura/>
  nidrākaro dehasukhaś cakṣuṣyaḥ śramasuptinut || </l>

  <l xml:id="SS.4.24.71"><label>ci.24.71</label> pādatvaṅmṛdukārī ca pādābhyaṅgaḥ sadā hitaḥ |
  <caesura/>
  pādarogaharaṃ <ref rend="superscript footnote marker">*</ref>vṛṣyaṃ rakṣoghnaṃ prītivardhanam
  || </l>

  <l xml:id="SS.4.24.72"><label>ci.24.72</label> sukhapracāramojasyaṃ sadā pādatradhāraṇam |
  <caesura/>
  anārogyamanāyuṣyaṃ cakṣuṣorupaghātakṛt || </l>

  <l xml:id="SS.4.24.73"><label>ci.24.73</label> pādābhyām anupānadbhyāṃ sadā caṅkramaṇaṃ nṛṇām |
  <caesura/>
  pāpmopaśamanaṃ keśanakharomāpamārjanam || </l>

  <l xml:id="SS.4.24.74"><label>ci.24.74</label> harṣalāghavasaubhāgyakaramutsāhavardhanam |
  <caesura/>
  <ref rend="superscript footnote
  marker">*</ref>bāṇavāraṃ mṛjāvarṇatejobalavivardhanam || </l>

  <l xml:id="SS.4.24.75"><label>ci.24.75</label> pavitraṃ keśyamuṣṇīṣaṃ vātātaparajopaham |
  <caesura/>
  varṣānilarajogharmahimādīnāṃ nivāraṇam || </l>

  <l xml:id="SS.4.24.76"><label>ci.24.76</label> varṇyaṃ cakṣuṣyamaujasyaṃ śaṅkaraṃ
  chatradhāraṇam |
  <caesura/>
  śunaḥ sarīsṛpavyālaviṣāṇibhyo bhayāpaham || </l>

  <l xml:id="SS.4.24.77"><label>ci.24.77</label> śramaskhalanadoṣaghnaṃ sthavire ca praśasyate |
  <caesura/>
  sattvotsāhabalasthair yadhair yavīryavivardhanam || </l>

  <l xml:id="SS.4.24.78"><label>ci.24.78</label> avaṣṭambhakaraṃ cāpi <ref
  rend="superscript footnote marker">*</ref>bhayaghnaṃ daṇḍadhāraṇam |
  <caesura/>
  āsyā varṇakaphasthaulyasaukumāryakarī sukhā || </l>

  <l xml:id="SS.4.24.79"><label>ci.24.79</label> adhvā varṇakaphasthaulyasaukumāryavināśanaḥ |
  <caesura/>
  atyadhvā viparīto+āsmājjarādaurbalyakṛc ca saḥ || </l>

  <l xml:id="SS.4.24.80"><label>ci.24.80</label> yat tu caṅkramaṇaṃ nātidehapīḍākaraṃ bhavet |
  <caesura/>
  tadāyurbalamedhāgnipradamindriyabodhanam || </l>

  <l xml:id="SS.4.24.81"><label>ci.24.81</label> śramānilaharaṃ vṛṣyaṃ puṣṭinidrādhṛtipradam |
  <caesura/>
  sukhaṃ śayyāsanaṃ duḥkhaṃ viparītaguṇaṃ matam || </l>

  <l xml:id="SS.4.24.82"><label>ci.24.82</label> bālavyajanamaujasyaṃ makṣikādīnapohati |
  <caesura/>
  śoṣadāhaśramasvedamūrcchāghno vyajanānilaḥ || </l>

  <l xml:id="SS.4.24.83"><label>ci.24.83</label> prītinidrākaraṃ vṛṣyaṃ kaphavātaśramāpaham |
  <caesura/>
  saṃvāhanaṃ māṃsaraktatvakprasādakaraṃ sukham || </l>

  <l xml:id="SS.4.24.84"><label>ci.24.84</label> pravātaṃ raukṣyavaivarṇyastambhakṛddāhapaktinut
  |
  <caesura/>
  svedamūrcchāpipāsāghnamapravātamato 'nyathā || </l>

  <l xml:id="SS.4.24.85"><label>ci.24.85</label> sukhaṃ vātaṃ praseveta grīṣme śaradi mānavaḥ |
  <caesura/>
  nivātaṃ hyāyuṣe sevyamārogyāya ca sarvadā || </l>

  <l xml:id="SS.4.24.86"><label>ci.24.86</label> ātapaḥ pittatṛṣṇāgnisvedamūrcchābhramāsrakṛt |
  <caesura/>
  dāhavaivarṇyakārī ca chāyā caitānapohati || </l>

  <l xml:id="SS.4.24.87"><label>ci.24.87</label> agnirvātakaphastambhaśītavepathunāśanaḥ |
  <caesura/>
  āmābhiṣyandajaraśo raktapittapradūṣaṇaḥ || </l>

  <l xml:id="SS.4.24.88"><label>ci.24.88</label> puṣṭivarṇabalotsāhamagnidīptimatandritām |
  <caesura/>
  karoti dhātusāmyaṃ ca nidrā kāle niṣevitā || </l>

  <l xml:id="SS.4.24.89"><label>ci.24.89</label> tatrādita eva nīcanakharomṇā śucinā śuklavāsasā
  laghūṣṇīṣacchatropānatkena daṇḍapāṇinā kāle hitamitamadhurapūrvābhibhāṣiṇā bandhubhūtena
  bhūtānāṃ guruvṛddhānumatena susahāyenānanyamanasā khalūpacaritavyaṃ, tadapi na rātrau, na
  keśāsthikaṇṭakāśmatuṣabhasmotkarakapālāṅgārāmedhyasnānabalibhūmiṣu, na
  viṣamendrakīlacatuṣpathaśvabhrāṇām upariṣṭāt || </l>

  <l xml:id="SS.4.24.90"><label>ci.24.90</label> na rājadviṣṭaparuṣapaiśunyānṛtāni vadet, na
  devabrāhmaṇapitṛparivādāṃś ca; na narendradviṣṭonmattapatitakṣudranīcānupāsīta || </l>

  <l xml:id="SS.4.24.91"><label>ci.24.91</label>
  vṛkṣaparvataprapātaviṣamavalmīkaduṣṭavājikuñjarādyadhirohaṇāni pariharet,
  pūrṇanadīsamudrāviditapalvalaśvabhrakūpāvataraṇāni,
  bhinnaśūnyāgāraśmaśānavijanāraṇyavāsāgnisaṃbhramavyālabhujaṅgakīṭasevāś ca,
  grāmāghātakalahaśastrasannipātavyālasarīsṛpaśṛṅgisannikarṣāṃś ca || </l>

  <l xml:id="SS.4.24.92"><label>ci.24.92</label> nāgnigogurubrāhmaṇapreṅkhādampatyantareṇa yāyāt
  | na śavamanuyāyāt | devagobrāhmaṇacaityadhvajarogipatitapāpakāriṇāṃ ca chāyāṃ nākrameta |
  nāstaṃ gacchantamudyantaṃ vā++ādityaṃ vīkṣeta | gāṃ dhāpayantīṃ dhayantīṃ paraśasyaṃ vā
  carantīṃ na kasmaicidācakṣīta, na colkāpātotpātendradhanūṃṣi | nāgniṃ mukhenopadhamet | nāpo
  bhūmiṃ vā pāṇipādenābhihanyāt || </l>

  <l xml:id="SS.4.24.93"><label>ci.24.93</label> na vegān dhārayed vātamūtrapurīṣādīnām | na
  bahirvegān grāmanagaradevatāyatanaśmaśānacatuṣpathasalilāśayapathisannikṛṣṭāvutsṛjenna
  prakāśaṃ na vāyvagnisalilasomārkagogurupratimukham || </l>

  <l xml:id="SS.4.24.94"><label>ci.24.94</label> na bhūmiṃ vilikhet, nāsaṃvṛtamukhaḥ sadasi
  jṛmbhodagārakāsaśvāsakṣavathūnutsṛjet, na paryaṅkikāvaṣṭambhapādaprasāraṇāni gurusannidhau
  kuryāt || </l>

  <l xml:id="SS.4.24.95"><label>ci.24.95</label> na
  bālakarṇanāsāsrotodaśanākṣivivarāṇyabhikuṣṇīyāt<ref rend="superscript
  footnote marker">*</ref>, na vījayet keśamukhanakhavastragātrāṇi, na
  gātranakhavaktravāditraṃ kuryāt , na kāṣṭhaloṣṭatṛṇādīnabhihanyācchindyādbhindyādvā || </l>

  <l xml:id="SS.4.24.96"><label>ci.24.96</label> na prativātātapaṃ seveta, na bhuktamātro
  'gnimupāsīta, notkaṭakālpakāṣṭhāsanamadhyāsīta, na grīvāṃ viṣamaṃ dhārayet, na viṣamakāyaḥ
  kriyāṃ bhajeta bhuñjīta vā, na pratatamīkṣeta viśeṣājjyotirbhāskarasūkṣmacalabhrāntāni, na
  bhāraṃ śirasā vahet, na
  svapnajāgaraṇaśayanāsanasthānacaṅkramaṇayānavāhanapradhāvanalaṅghanaplavanaprataraṇahāsyabhāṣyavyavāyavyāyāmādīnucitānapyatiseveta
  || </l>

  <l xml:id="SS.4.24.97"><label>ci.24.97</label> ucitādapyahitāt kramaśo viramet,
  hitamanucitamapyaseveta kramaśaḥ, na caikāntataḥ pādahīnāt || </l>

  <l xml:id="SS.4.24.98"><label>ci.24.98</label> nāvākśirāḥ śayīta, na bhinnapātre bhuñjīta, na
  vinā pātreṇa, nāñjalipuṭenāpaḥ pibet, kāle hitamitasnigdhamadhuraprāyamāhāraṃ
  vaidyapratyavekṣitamaśnīyāt, grāmagaṇagaṇikāpaṇikaśatrusatraśaṭhapatitabhojanāni parikaret,
  śeṣāṇyapi cāniṣṭarūparasagandhasparśaśabdamānasāni, anyānyevaṃguṇānyapi saṃbhramadattāni,
  (tānyapi) <ref rend="superscript footnote marker">*</ref>makṣikābālopahatāni, nāprakṣālitapādo
  bhuñjīta na mūtroccārapīḍito na sandhyayor nānupāśrito nātītakālaṃ hīnamatimātraṃ
  (noddhṛtasnehaṃ) ceti || </l>

  <l xml:id="SS.4.24.99"><label>ci.24.99</label> na bhuñjītoddhṛtasnehaṃ naṣṭaṃ paryuṣitaṃ payaḥ
  | na naktaṃ dadhi bhuñjīta na cāpyaghṛtaśarkaram || </l>

  <l xml:id="SS.4.24.100"><label>ci.24.100</label> nāmudgayūṣaṃ nākṣaudraṃ noṣṇaṃ nāmalakair vinā
  | anyathā janayet kuṣṭhavisarpādīn gadān bahūn | nātmānamudake paśyenna nagnaḥ praviśejjalam
  || </l>

  <l xml:id="SS.4.24.101"><label>ci.24.101</label>
  dyūtamadyātisevāpratibhutvasākṣitvasamāhvānagoṣṭhīvāditrāṇi na seveta, srajaṃ chatropānakau
  kanakamatītavāsāṃsi na cānyair dhṛtāni dhārayet, brāhmaṇamagniṃ gāṃ ca nocchiṣṭaḥ spṛśet || </l>

  <l xml:id="SS.4.24.102"><label>ci.24.102</label> bhavanti cātra yasmin yasminnṛtau ye ye doṣāḥ
  kupyanti dehinām |
  <caesura/>
  teṣu teṣu pradātavyā rasāste te vijānatā || </l>

  <l xml:id="SS.4.24.103"><label>ci.24.103</label> varṣāsu na pibettoyaṃ pibeccharadi mātrayā |
  <caesura/>
  varṣasu caturo māsān mātrāvadudakaṃ pibet || </l>

  <l xml:id="SS.4.24.104"><label>ci.24.104</label> uṣṇaṃ haime vasante ca kāmaṃ śrīṣme tu śītalam
  |
  <caesura/>
  hemante ca vasante ca sīdhvariṣṭau pibennaraḥ || </l>

  <l xml:id="SS.4.24.105"><label>ci.24.105</label> śṛtaśītaṃ payo grīṣme prāvṛṭkāle rasaṃ pibet |
  <caesura/>
  yūṣaṃ varṣati, tasyānte prapicchītalaṃ jalam || </l>

  <l xml:id="SS.4.24.106"><label>ci.24.106</label> svastha evamato 'nyas tu doṣāhāragatānugaḥ |
  <caesura/>
  snehaṃ saindhavacūrṇena pippalībhiś ca saṃyutam || </l>

  <l xml:id="SS.4.24.107"><label>ci.24.107</label> pibedagnivivṛddhyarthaṃ na ca vegān vidhārayet
  |
  <caesura/>
  agnidīptikaraṃ nṝṇāṃ rogāṇāṃ śamanaṃ prati || </l>

  <l xml:id="SS.4.24.108"><label>ci.24.108</label> prāvṛṭśaradvasanteṣu samyak snehādimācaret |
  <caesura/>
  kaphe pracchardanaṃ pitte vireko bastirīrane || </l>

  <l xml:id="SS.4.24.109"><label>ci.24.109</label> śasyate triṣv api sadā vyāyāmo doṣanāśanaḥ |
  <caesura/>
  bhuktaṃ viruddhamapyannaṃ vyāyāmānna praduṣyati || </l>

  <l xml:id="SS.4.24.110"><label>ci.24.110</label> utsargamaithunahāraśodhane syāt tu tanmanāḥ |
  <caesura/>
  neccheddoṣacayāt<ref rend="superscript footnote marker">*</ref> prājñaḥ pīḍāṃ vā kāyamānasīm
  || </l>

  <l xml:id="SS.4.24.111"><label>ci.24.111</label> atistrīsaṃprayogāc ca rakṣedātmānamātmavān |
  <caesura/>
  śūlakāsajvaraśvāsakārśyapāṇḍvāmayakṣayāḥ<ref rend="superscript footnote marker">*</ref> || </l>

  <l xml:id="SS.4.24.112"><label>ci.24.112</label> ativyavājājjāyante rogāś cākṣepakādayaḥ |
  <caesura/>
  āyuṣmanto mandajarā vapurvarṇabalānvitāḥ || </l>

  <l xml:id="SS.4.24.113"><label>ci.24.113</label> sthiropacitamāṃsāś ca bhavanti strīṣu saṃyatāḥ
  |
  <caesura/>
  tribhis tribhir ahobhir vā samīyāt pramadāṃ naraḥ || </l>

  <l xml:id="SS.4.24.114"><label>ci.24.114</label> sarveṣvṛtuṣu, gharmeṣu pakṣāt
  pakṣādvrajedbudhaḥ |
  <caesura/>
  rajasvalāmakāmāṃ ca malināmapriyāṃ tathā || </l>

  <l xml:id="SS.4.24.115"><label>ci.24.115</label> varṇavṛddhāṃ vayovṛddhāṃ tathā
  vyādhiprapīḍitām |
  <caesura/>
  hīnāṅgīṃ garbhiṇīṃ dveṣyāṃ yonidoṣasamanvitām || </l>

  <l xml:id="SS.4.24.116"><label>ci.24.116</label> sagotrāṃ gurupatnīṃ ca tathā pravrajitām api |
  <caesura/>
  sandhyāparvasvagamyāṃ ca nopeyāt pramadāṃ naraḥ || </l>

  <l xml:id="SS.4.24.117"><label>ci.24.117</label> gosarge cārdharātre ca tathā madhyandineṣu ca
  |
  <caesura/>
  lajjāsamāvahe deśe vivṛte 'śuddha eva ca || </l>

  <l xml:id="SS.4.24.118"><label>ci.24.118</label> kṣudhito vyādhitaś caiva kṣubdhacittaś ca
  mānavaḥ |
  <caesura/>
  vātaviṇmūtravegī ca pipāsaratidurbalaḥ || </l>

  <l xml:id="SS.4.24.119"><label>ci.24.119</label> tiryagyonāvayonau ca prāptaśukravidhāraṇam |
  <caesura/>
  duṣṭayonau visargaṃ tu balavānapi varjayet || </l>

  <l xml:id="SS.4.24.120"><label>ci.24.120</label> retasaś cātimātraṃ tu mūrdhāvaraṇam eva ca |
  <caesura/>
  sthitāvuttānaśayane viśeṣeṇaiva garhitam || </l>

  <l xml:id="SS.4.24.121"><label>ci.24.121</label> krīḍāyām api medhāvī hitārthī parivarjayet |
  <caesura/>
  rajasvalāṃ prāptavato narasyāniyatātmanaḥ || </l>

  <l xml:id="SS.4.24.122"><label>ci.24.122</label> dṛṣṭyāyustejasāṃ hāniradharmaś ca tato bhavet
  |
  <caesura/>
  liṅginīṃ gurupatnīṃ ca sagotrāmatha parvasu || </l>

  <l xml:id="SS.4.24.123"><label>ci.24.123</label> vṛddhāṃ ca sandhyayoś cāpi gacchato
  jīvitakṣayaḥ |
  <caesura/>
  garbhiṇyā garbhapīḍā syād vyādhitāyāṃ balakṣayaḥ || </l>

  <l xml:id="SS.4.24.124"><label>ci.24.124</label> hīnāṅgīṃ malināṃ dveṣyāṃ kāmaṃ
  vandhyāmasaṃvṛte |
  <caesura/>
  deśe 'śuddhe ca śukrasya manasaś ca kṣayo bhavet || </l>

  <l xml:id="SS.4.24.125"><label>ci.24.125</label> kṣudhitaḥ kṣubdhacittaś ca madhyāhne tṛṣito
  'balaḥ |
  <caesura/>
  sthitaś ca hāniṃ śukrasya vāyoḥ kopaṃ ca vindati || </l>

  <l xml:id="SS.4.24.126"><label>ci.24.126</label> atiprasaṅgādbhavati śoṣaḥ śukrakṣayāvahaḥ |
  vyādhitasya rujā plīhni mṛtyurmūrcchā ca jāyate || </l>

  <l xml:id="SS.4.24.127"><label>ci.24.127</label> prayūṣasyardharātre ca vātapitte prakupyataḥ |
  <caesura/>
  tiryagyonāvayanau ca duṣṭayonau tathaiva ca || </l>

  <l xml:id="SS.4.24.128"><label>ci.24.128</label> upadaṃśas tathā vāyoḥ kopaḥ śukrasya ca kṣayaḥ
  |
  <caesura/>
  uccārite mūtrite ca <ref rend="superscript footnote
  marker">*</ref>retasaś ca vidhāraṇe || </l>

  <l xml:id="SS.4.24.129"><label>ci.24.129</label> uttāne ca bhavecchīghraṃ śukrāśmaryās tu
  saṃbhavaḥ |
  <caesura/>
  sarvaṃ pariharettasmād etallokadvaye 'hitam || </l>

  <l xml:id="SS.4.24.130"><label>ci.24.130</label> śukraṃ copasthitaṃ mohānna sandhāryaṃ
  kathaṃcana |
  <caesura/>
  vayor ūpaguṇopetāṃ tulyaśīlāṃ kulānvitām<ref rend="superscript footnote marker">*</ref> || </l>

  <l xml:id="SS.4.24.131"><label>ci.24.131</label> abhikāmo 'bhikāmāṃ tu hṛṣṭo hṛṣṭāmalaṅkṛtām |
  <caesura/>
  seveta pramadāṃ yuktyā vājīkaraṇabṛṃhitaḥ || </l>

  <l xml:id="SS.4.24.132"><label>ci.24.132</label> bhakṣyāḥ saśarkarāḥ kṣīraṃ sasitaṃ rasa eva ca
  |
  <caesura/>
  snānaṃ savyajanaṃ svapno vyavāyānte hitāni tu<ref rend="superscript footnote marker">*</ref>
  || </l>

  <l xml:id="SS.4.24.133"><label>ci.24.133</label> mukhamātraṃ samāsena sadvṛttasyaitadīritam |
  <caesura/>
  ārogyamāyurartho vā gāsadbhiḥ prāpyate <ref rend="superscript footnote marker">*</ref>nṛbhiḥ
  ||</l>

  <p ana="trailer">iti suśrutasaṃhitāyāṃ cikitsāsthāne 'nāgatābādhacikitsitaṃ nāma caturviṃśo
  'dhyāyaḥ ||24 ||</p>
 </div>

 <!--
 <div n="25" type="adhyāya">
  <head>pañcaviṃśatitamo 'dhyāyaḥ |</head>
  <l xml:id="SS.4.25.1"><label>ci.25.1</label> athāto miśrakacikitsitaṃ
  vyākhyāsyāmaḥ || </l>

  <l xml:id="SS.4.25.2"><label>ci.25.2</label> yathovāca bhagavān dhanvantariḥ || </l>

  <l xml:id="SS.4.25.3"><label>ci.25.3</label> pālyāmayās tu visrāvyā ity uktaṃ
  prāṅgibodha tān | paripoṭas tathotpāta unmantho duḥkhavardhanaḥ || </l>

  <l xml:id="SS.4.25.4"><label>ci.25.4</label> pañcamaḥ parilehī ca karṇapālyāṃ
  gadāḥ smṛtāḥ | saukumāryāc cirotsṛṣṭe sahasā 'bhipravardhite || </l>

  <l xml:id="SS.4.25.5"><label>ci.25.5</label> karṇaśopho bhavet pālyāṃ sarujaḥ
  paripoṭavān | kṛṣṇāruṇanibhaḥ stabdhaḥ sa vātāt paripoṭakaḥ || </l>

  <l xml:id="SS.4.25.6"><label>ci.25.6</label>
  gurvābharaṇasaṃyogāttāḍanād gharṣaṇādapi | śophaḥ pālyāṃ bhavecchyāvo
  dāhapākaruganvitaḥ || </l>

  <l xml:id="SS.4.25.7"><label>ci.25.7</label> rakto vā raktapittābhyām utpātaḥ sa
  gado mataḥ | balādvardhayataḥ karṇaṃ pālyāṃ vāyuḥ prakupyati || </l>

  <l xml:id="SS.4.25.8"><label>ci.25.8</label> gṛhītvā sakaphaṃ kuryāc chophaṃ <ref
  rend="superscript footnote marker">*</ref>tadvarṇavedanam | unmanthakaḥ
  sakaṇḍūko vikāraḥ kaphavātajaḥ || </l>

  <l xml:id="SS.4.25.9"><label>ci.25.9</label> vardhamāne yadā karṇe
  kaṇḍūdāharuganvitaḥ | śopho bhavati pākaś ca tvakstho 'sau duḥkhavardhanaḥ || </l>

  <l xml:id="SS.4.25.10"><label>ci.25.10</label> kaphāsṛkkṛmayaḥ kuryuḥ sarṣapābhā
  vikāriṇīḥ | srāviṇīḥ piḍakāḥ pālyāṃ kaṇḍūdāharuganvitāḥ || </l>

  <l xml:id="SS.4.25.11"><label>ci.25.11</label> kaphāsṛkkṛmisaṃbhūtaḥ sa
  visarpannitastataḥ | lihyāt saśaṣkulīṃ pālīṃ parilehīti sa smṛtaḥ || </l>

  <l xml:id="SS.4.25.12"><label>ci.25.12</label> pālyāmayā hy amī ghorā
  narasyāpratikāriṇaḥ | mithyāhāravihārasya pāliṃ hiṃsyur upekṣitāḥ || </l>

  <l xml:id="SS.4.25.13"><label>ci.25.13</label> tasmād āśu bhiṣak teṣu
  snehādikramamācaret | tathā 'bhyaṅgaparīṣekapradehāsṛgvimokṣaṇam || </l>

  <l xml:id="SS.4.25.14"><label>ci.25.14</label> sāmānyato viśeṣācca
  vakṣyāmyabhyañjanaṃ prati | kharamañjariyaṣṭyāhvasaindhavāmaradārubhiḥ || </l>

  <l xml:id="SS.4.25.15"><label>ci.25.15</label> supiṣṭaiḥ sāśvagandhaiś ca
  mūlakāvalgujaiḥ phalaiḥ | sarpistailavasāmajjamadhūcchiṣṭāni pācayet || </l>

  <l xml:id="SS.4.25.16"><label>ci.25.16</label> sakṣīrāṇyatha taiḥ pāliṃ
  pradihyāt paripoṭake | mañjiṣṭhātilayaṣṭyāhvasārivotpalapadmakaiḥ || </l>

  <l xml:id="SS.4.25.17"><label>ci.25.17</label> sarodhraiḥ sakadambaiś ca
  balājambvāmrapallavaiḥ | siddhaṃ dhānyāmlasaṃyuktaṃ tailamutpātanāśanam || </l>

  <l xml:id="SS.4.25.18"><label>ci.25.18</label>
  tālapatryaśvagandhārkabākucīphalasaindhavaiḥ | tailaṃ kulīragodhābhyāṃ vasayā
  saha pācitam || </l>

  <l xml:id="SS.4.25.19"><label>ci.25.19</label> saralālāṅgalībhyāṃ ca
  hitamunmanthanāśanam | tathā 'śmantakajambvāmrapatrakvāthena secanam || </l>

  <l xml:id="SS.4.25.20"><label>ci.25.20</label>
  prapauṇḍarīkamadhukamañjiṣṭhārajanīdvayaiḥ | cūrṇair udvartanaiḥ pālīṃ
  tailāktāmavacūṇayet || </l>

  <l xml:id="SS.4.25.21"><label>ci.25.21</label> lākṣāviḍaṅgakalkena tailaṃ
  paktvā 'vacārayet | svinnāṃ gomayapiṇḍena pradihyāt parilehike || </l>

  <l xml:id="SS.4.25.22"><label>ci.25.22</label> piṣṭair viḍaṅgair athavā
  trivṛcchyāmārkasaṃyutaiḥ | karañjeṅgudibījair vā kuṭajāragvadhāyutaiḥ || </l>

  <l xml:id="SS.4.25.23"><label>ci.25.23</label> sarvair vā sārṣapaṃ tailaṃ siddhaṃ
  maricasaṃyutam | sanimbapatrair abhyaṅge madhūcchiṣṭānvitaṃ hitam || </l>

  <l xml:id="SS.4.25.24"><label>ci.25.24</label> pālīṣu vyādhiyuktāsu tanvīṣu
  kaṭhināsu ca | puṣṭyārthaṃ mārdavārthaṃ ca kuryād abhyañjanaṃ tvidam || </l>

  <l xml:id="SS.4.25.25"><label>ci.25.25</label> lopākānūpamajjānaṃ vasāṃ tailaṃ
  navaṃ ghṛtam | paceddaśaguṇaṃ kṣīramāvāpya madhuraṃ gaṇam || </l>

  <l xml:id="SS.4.25.26"><label>ci.25.26</label> apāmārgāśvagandhe ca tathā
  lākṣārasaṃ śubham | tatsiddhaṃ paripūtaṃ ca svanuguptaṃ nidhāpayet || </l>

  <l xml:id="SS.4.25.27"><label>ci.25.27</label> tenābhyañjyāt sadā pālīṃ
  susvinnāmtimarditām | etena pālyo vardhante nirujo nirupadravāḥ || </l>

  <l xml:id="SS.4.25.28"><label>ci.25.28</label> mṛdvyaḥ puṣṭāḥ samāḥ snigdhā
  jāyante bhūṣaṇakṣamāḥ | nīlīdalaṃ bhṛṅgarajo 'rjunatvak piṇḍītakaṃ
  kṛṣṇamayor ajaś ca | bījodbhavaṃ sāhacaraṃ ca puṣpaṃ pathyākṣadhātrīsahitaṃ
  vicūrṇya || </l>

  <l xml:id="SS.4.25.29"><label>ci.25.29</label> ekīkṛtaṃ sarvamidaṃ pramāya
  paṅkena tulyaṃ nalinībhavena | saṃyojya pakṣaṃ kalaśe nidhāya lauhe <ref
  rend="superscript footnote marker">*</ref>ghaṭe sadmani sāpidhāne || </l>

  <l xml:id="SS.4.25.30"><label>ci.25.30</label> anena tailaṃ <ref
  rend="superscript footnote marker">*</ref>vipacedvimiśraṃ rasena
  bhṛṅgatriphalābhavena | āsannapāke ca parīkṣaṇārthaṃ patraṃ
  balākābhavamākṣipec ca || </l>

  <l xml:id="SS.4.25.31"><label>ci.25.31</label> bhaved yadā tadbhramarāṅganīlaṃ
  tadā vipakvaṃ vinidhāya pātre | kṛṣṇāyase māsamavasthitaṃ tadabhyaṅgayogāt
  palitāni hanyāt || </l>

  <l xml:id="SS.4.25.32"><label>ci.25.32</label> sairīyajambvarjunakāśmarījaṃ
  puṣpaṃ tilānmārkavacūtabīje | punarnave kardamakaṇṭakāryau
  kāsīsapiṇḍītakabījasāram || </l>

  <l xml:id="SS.4.25.33"><label>ci.25.33</label> phalatrayaṃ loharajo 'ñjanaṃ ca
  yaṣṭyāhvayaṃ nīrajasārive ca | piṣṭvā 'tha sarvaṃ saha modayanty ā sārāmbhasā
  bījakasaṃbhavena || </l>

  <l xml:id="SS.4.25.34"><label>ci.25.34</label> sārāmbhasaḥ saptabhir eva paś cāt
  prasthaiḥ samāloḍya daśāhaguptam | lauhe supātre vinidhāya tailamakṣodbhavaṃ
  tac ca pacet prayatnāt || </l>

  <l xml:id="SS.4.25.35"><label>ci.25.35</label> pakvaṃ ca lauhe 'bhinave nidhāya
  nasyaṃ vidadhyāt pariśuddhakāyaḥ | abhyaṅgayogaiś ca niyujyamānaṃ bhuñjīta
  māṣān kṛśarāmatho vā || </l>

  <l xml:id="SS.4.25.36"><label>ci.25.36</label> māsopariṣṭād ghanakuñjitāgrāḥ keśā
  bhavanti bhramarāñjanābhāḥ | keśās tathā 'nye khalatau bhaveyurjarā na cainaṃ
  sahasā 'bhyupaiti || </l>

  <l xml:id="SS.4.25.37"><label>ci.25.37</label> balaṃ paraṃ saṃbhavatīndiryāṇāṃ
  bhavec ca vaktraṃ valibhir vimuktam | nākāmine 'nārthini nākṛtāya naivāraye
  tailamidaṃ pradeyam || </l>

  <l xml:id="SS.4.25.38"><label>ci.25.38</label> lākṣā<ref rend="superscript
  footnote marker">*</ref> rodhraṃ dve haridre śilāle
  kuṣṭhaṃ nāgaṃ gair ikā varṇakāś ca | mañjiṣṭhogrā syāt surāṣṭrodbhavā ca
  pattaṅgaṃ vai rocanā cāñjanaṃ ca || </l>

  <l xml:id="SS.4.25.39"><label>ci.25.39</label> hemāṅgatvak pāṇḍupatraṃ vaṭasya
  kālīyaṃ syāt padmakaṃ padmamadhyam | raktaṃ śvetaṃ candanaṃ pāradaṃ ca
  kākolyādiḥ kṣīrapiṣṭaś ca vargaḥ || </l>

  <l xml:id="SS.4.25.40"><label>ci.25.40</label> medo majjā sikthakaṃ goghṛtaṃ ca
  dugdhaṃ kvāthaḥ kṣīriṇāṃ ca drumāṇām | etat sarvaṃ pakvamaikadhyatastu
  vaktrābhyaṅge sarpiruktaṃ pradhānam || </l>

  <l xml:id="SS.4.25.41"><label>ci.25.41</label> hanyād vyaṅgaṃ nīlikāṃ
  cātivṛddhāṃ vaktre jātāḥ sphoṭikāś cāpi kāścit | padmākāraṃ nirvalīkaṃ ca
  vaktraṃ kuryād etat pīnagaṇḍaṃ manojñam || </l>

  <l xml:id="SS.4.25.42"><label>ci.25.42</label> rājñāmetadyoṣitāṃ cāpi nityaṃ
  kuryād vaidyastatsamānāṃ nṛṇāṃ ca | kuṣṭhaghnaṃ vai sarpiretat pradhānaṃ
  yeṣāṃ pāde santi vaipādikāś ca || </l>

  <l xml:id="SS.4.25.43"><label>ci.25.43</label> harīkakīcūrṇamariṣṭapatraṃ
  cūtatvacaṃ dāḍimapuṣpavṛntam | patraṃ ca dadyānmadayantikāyā lepo 'ṅgarāgo
  naradevayogyaḥ ||</l>

  <p ana="trailer">iti suśrutasaṃhitāyāṃ cikitsāsthāne miśrakacikitsitaṃ nāma
  pañcaviṃśo 'dhyāyaḥ ||25 ||</p>
 </div>
 -->

 <div n="26" type="adhyāya">
  <head>ṣaḍviṃśatitamo 'dhyāyaḥ |</head>
  <l xml:id="SS.4.26.1"><label>ci.26.1</label> athātaḥ kṣīṇabalīyaṃ vājīkaraṇacikitsitaṃ
  vyākhyāsyāmaḥ || </l>

  <l xml:id="SS.4.26.2"><label>ci.26.2</label> yathovāca bhagavān dhanvantariḥ || </l>

  <l xml:id="SS.4.26.3"><label>ci.26.3</label> kalyasyodagravayaso vājīkaraṇasevinaḥ |
  <caesura/>
  sarveṣv ṛtuṣv aharaharvyavāyo na nivāritaḥ || </l>

  <l xml:id="SS.4.26.4"><label>ci.26.4</label> sthavirāṇāṃ riraṃsūnāṃ strīṇāṃ vāllabhyam icchatām
  |
  <caesura/>
  yoṣitprasaṅgāt kṣīṇānāṃ klībānām alparetasām || </l>

  <l xml:id="SS.4.26.5"><label>ci.26.5</label> vilāsināmarthavatāṃ rūpayauvanaśālinām |
  <caesura/>
  nṛṇāṃ ca bahubhāryāṇāṃ yogā vājīkarā hitāḥ || </l>

  <l xml:id="SS.4.26.6"><label>ci.26.6</label> sevamāno yad aucityād vājīvātyarthavegavān |
  <caesura/>
  nārīs tarpayate tena vājīkaraṇam ucyate || </l>

  <l xml:id="SS.4.26.7"><label>ci.26.7</label> bhojanāni vicitrāṇi pānāni vividhāni ca |
  <caesura/>
  vācaḥ śrotrānugāminyas tvacaḥ sparśasukhās tathā || </l>

  <l xml:id="SS.4.26.8"><label>ci.26.8</label> yāminī sendutilakā kāminī navayauvanā |
  <caesura/>
  gītaṃ śrotramanohāri tāmbūlaṃ madirāḥ srajaḥ || </l>

  <l xml:id="SS.4.26.9"><label>ci.26.9</label> gandhā manojñā rūpāṇi citrāṇyupavanāni ca |
  <caesura/>
  manasaś cāpratīghāto vājīkurvanti mānavam | tais tair bhāvair ahṛdyais tu riraṃsormanasi kṣate
  || </l>

  <l xml:id="SS.4.26.10"><label>ci.26.10</label> dveṣyastrīsaṃprayogāc ca klaibyaṃ tanmānasaṃ
  smṛtam |
  <caesura/>
  kaṭukāmloṣṇalavaṇair atimātropasevitaiḥ || </l>

  <l xml:id="SS.4.26.11"><label>ci.26.11</label> saumyadhātukṣayo dṛṣṭaḥ klaibyaṃ tadaparaṃ
  smṛtam |
  <caesura/>
  ativyavāyaśīlo yo na ca vājīkriyārataḥ || </l>

  <l xml:id="SS.4.26.12"><label>ci.26.12</label> dhvajabhaṅgamavāpnoti tacchukrakṣayahetukam |
  <caesura/>
  mahatā meḍhrarogeṇa marmacchedena vā punaḥ || </l>

  <l xml:id="SS.4.26.13"><label>ci.26.13</label> klaibyametaccaturthaṃ syānnṝṇāṃ
  puṃstvopaghātajam |
  <caesura/>
  janmaprabhṛti yaḥ klībaḥ klaibyaṃ tat sahajaṃ smṛtam || </l>

  <l xml:id="SS.4.26.14"><label>ci.26.14</label> balinaḥ kṣubdhamanaso nirodhād brahmacaryataḥ |
  <caesura/>
  ṣaṣṭhaṃ klaibyaṃ mataṃ tat tu kharaśukranimittajam<ref rend="superscript footnote marker"
  >*</ref> || </l>

  <l xml:id="SS.4.26.15"><label>ci.26.15</label> asādhyaṃ sahajaṃ klaibyaṃ marmacchedāc ca
  yadbhavet |
  <caesura/>
  sādhyānāmitareṣāṃ tu kāryo hetuviparyayaḥ || </l>

  <l xml:id="SS.4.26.16"><label>ci.26.16</label> vidhirvājīkaro yas tu taṃ pravakṣyāmyataḥ param
  |
  <caesura/>
  tilamāṣavidārīṇāṃ śālīnāṃ cūrṇam eva vā || </l>

  <l xml:id="SS.4.26.17"><label>ci.26.17</label> pauṇḍrakekṣurasairārdraṃ marditaṃ
  saindhavānvitam |
  <caesura/>
  varāhamedasā yuktāṃ ghṛtenotkārikāṃ pacet || </l>

  <l xml:id="SS.4.26.18"><label>ci.26.18</label> tāṃ bhakṣayitvā <ref
  rend="superscript footnote marker">*</ref>puruṣo gacchet tu pramadāśatam |
  <caesura/>
  bastāṇḍasiddhe payasi bhāvitānasakṛttilān || </l>

  <l xml:id="SS.4.26.19"><label>ci.26.19</label> śiśumāravasāpakvāḥ śaṣkulyastistailaiḥ kṛtāḥ |
  <caesura/>
  yaḥ svādet sa pumān gacchet strīṇāṃ śatamapūrvavat || </l>

  <l xml:id="SS.4.26.20"><label>ci.26.20</label> pippalīlavaṇopete bastāṇḍe kṣīrasarpiṣi |
  <caesura/>
  sādhite bhakṣayed yas tu sa gacchet pramadāśatam || </l>

  <l xml:id="SS.4.26.21"><label>ci.26.21</label> pippalīmāṣaśālīnāṃ yavagodhūmayos tathā |
  <caesura/>
  cūrṇabhāgaiḥ samais tais tu ghṛte pūpalikāṃ pacet || </l>

  <l xml:id="SS.4.26.22"><label>ci.26.22</label> tāṃ bhakṣayitvā pītvā tu śarkarāmadhuraṃ payaḥ |
  <caesura/>
  naraś caṭakavadgaccheddaśavārānnirantaram || </l>

  <l xml:id="SS.4.26.23"><label>ci.26.23</label> vidāryāḥ sukṛtaṃ cūrṇaṃ svarasenaiva bhāvitam |
  <caesura/>
  sarpirmadhuyutaṃ līḍhvā daśa strīradhigacchati<ref rend="superscript footnote marker">*</ref>
  || </l>

  <l xml:id="SS.4.26.24"><label>ci.26.24</label> evamāmalakaṃ cūrṇaṃ svarasenaiva bhāvitam |
  <caesura/>
  śarkarāmadhusarpibhir yuktaṃ līḍhvā payaḥ pibet || </l>

  <l xml:id="SS.4.26.25"><label>ci.26.25</label> etenāśītivarṣo 'pi yuveva parihṛṣyati |
  <caesura/>
  pippalīlavaṇopete bastāṇḍe ghṛtasādhite || </l>

  <l xml:id="SS.4.26.26"><label>ci.26.26</label> śiśumārasya vā khādette tu vājīkare bhṛśam |
  <caesura/>
  kulīrakūrmanakrāṇāmaṇḍānyevaṃ tu bhakṣayet || </l>

  <l xml:id="SS.4.26.27"><label>ci.26.27</label> mahiṣarṣabhabastānāṃ pibecchukrāṇi vā naraḥ |
  <caesura/>
  aśvatthaphalamūlatvakśuṅgāsiddhaṃ payo naraḥ || </l>

  <l xml:id="SS.4.26.28"><label>ci.26.28</label> pītvā saśarkarākṣaudraṃ kuliṅga iva hṛṣyati |
  <caesura/>
  vidārimūlakalkaṃ tu śṛtena<ref rend="superscript footnote
     marker">*</ref> payasā naraḥ || </l>

  <l xml:id="SS.4.26.29"><label>ci.26.29</label> uḍumbarasamaṃ pītvā vṛddho 'pi taruṇāyate |
  <caesura/>
  māṣāṇāṃ palamekaṃ tu saṃyuktaṃ kṣaudrasarpiṣā || </l>

  <l xml:id="SS.4.26.30"><label>ci.26.30</label> avalihya payaḥ pītvā tena vājī bhavennaraḥ |
  <caesura/>
  kṣīrapakvāṃs tu godhūmānātmaguptāphalaiḥ saha || </l>

  <l xml:id="SS.4.26.31"><label>ci.26.31</label> śītān ghṛtayutān khādettataḥ paś cāt payaḥ pibet
  |
  <caesura/>
  nakramūṣikamaṇḍūkacaṭakāṇḍakṛtaṃ ghṛtam || </l>

  <l xml:id="SS.4.26.32"><label>ci.26.32</label> pādābhyaṅgena kurute balaṃ bhūmiṃ tu na spṛśet |
  <caesura/>
  yāvat spṛśati no bhūmiṃ tāvadgacchennirantaram || </l>

  <l xml:id="SS.4.26.33"><label>ci.26.33</label> svayṃguptekṣurakayoḥ phalacūrṇaṃ saśarkaram |
  <caesura/>
  dhāroṣṇena naraḥ pītvā payasā na kṣayaṃ vrajet || </l>

  <l xml:id="SS.4.26.34"><label>ci.26.34</label> uccaṭācūrṇaṃ peyamevaṃ balārthinā |
  <caesura/>
  svayaṃguptāphalair yuktaṃ māṣasūpaṃ<ref rend="superscript
     footnote marker">*</ref> pibennaraḥ || </l>

  <l xml:id="SS.4.26.35"><label>ci.26.35</label> guptāphalaṃ gokṣurakāc ca bījaṃ tathoccaṭāṃ
  gopayasā vipācya |
  <caesura/>
  khajāhataṃ śarkarayā ca yuktaṃ pītvā naro hṛṣyati sarvarātram || </l>

  <l xml:id="SS.4.26.36"><label>ci.26.36</label> māṣān vidārīm api soccaṭāṃ ca kṣīre gavāṃ
  kṣaudraghṛtopapannām |
  <caesura/>
  pītvā naraḥ śarkarayā suyuktāṃ kuliṅgavaddhṛṣyati sarvarātram || </l>

  <l xml:id="SS.4.26.37"><label>ci.26.37</label> gṛṣṭīnāṃ vṛddhavatsānāṃ māṣaparṇabhṛtāṃ gavām |
  <caesura/>
  yat kṣīraṃ tat praśaṃsanti balakāmeṣu jantuṣu || </l>

  <l xml:id="SS.4.26.38"><label>ci.26.38</label> kṣīramāṃsagaṇāḥ sarve kākolyādiś ca pūjitaḥ |
  <caesura/>
  vājīkaraṇahetorhi tasmāt tut tu prayojayet || </l>

  <l xml:id="SS.4.26.39"><label>ci.26.39</label> ete vājīkarā yogāḥ prītyapatyabalapradāḥ |
  <caesura/>
  sevyā viśuddhopacitadehaiḥ kālādyapekṣayā ||</l>
  <p ana="trailer">iti suśrutasaṃhitāyāṃ kṣīṇabalīyavājīkaraṇacikitsitaṃ nāma ṣaḍviṃśo 'dhyāyaḥ
  ||26 ||</p>
 </div>

 <!-- 
  
 <div n="27" type="adhyāya">
  <head>saptaviṃśatitamo 'dhyāyaḥ |</head>
  <l xml:id="SS.4.27.1"><label>ci.27.1</label> athātaḥ sarvopaghātaśamanīyaṃ<ref
  rend="superscript footnote marker">*</ref> rasāyanaṃ vyākhyāsyāmaḥ || </l>

  <l xml:id="SS.4.27.2"><label>ci.27.2</label> yathovāca bhagavān dhanvantariḥ || </l>

  <l xml:id="SS.4.27.3"><label>ci.27.3</label> pūrve vayasi madhye vā manuṣyasya
  rasāyanam | prayuñjīta bhiṣak prājñaḥ snigdhaśuddhatanoḥ sadā || </l>

  <l xml:id="SS.4.27.4"><label>ci.27.4</label> nāviśuddhaśarīrasya yukto rāsāyano
  vidhiḥ | na bhāti vāsasi kliṣṭe raṅgayoga ivāhitaḥ || </l>

  <l xml:id="SS.4.27.5"><label>ci.27.5</label> śarīrasyopaghātā ye doṣajā
  mānasās tathā | upadiṣṭāḥ pradeśeṣu teṣāṃ vakṣyāmi vāraṇam || </l>

  <l xml:id="SS.4.27.6"><label>ci.27.6</label> śītodakaṃ payaḥ kṣaudraṃ
  sarpirityekaśo dviśaḥ | triśaḥ samastamathavā prāk pītaṃ sthāpayed vayaḥ || </l>

  <l xml:id="SS.4.27.7"><label>ci.27.7</label> tatra viḍaṅgataṇḍulacūrṇamāhṛtya
  yaṣṭīmadhukamadhuyuktaṃ yathābalaṃ śītatoyenopayuñjīta śītatoyaṃ
  cānupibedevamaharaharmāsaṃ, tad eva madhuyuktaṃ bhallātakakvāthena vā,
  madhudrākṣākvāthayuktaṃ vā, madhvāmalakarasābhyāṃ vā, guḍūcīkvāthena vā,
  evam ete pañca prayogā bhavanti; jīrṇe mudgāmalakayūṣeṇālavaṇenālpasnehena
  ghṛtavantam odanam aśnīyāt; ete svalvarśāṃsi kṣapayanti, kṛmīn upaghnanti,
  grahaṇadhāraṇaśaktiṃ janayanti, māse māse ca prayoge varṣaśataṃ
  varṣaśatamāyuṣo 'bhivṛddhir bhavati || </l>

  <l xml:id="SS.4.27.8"><label>ci.27.8</label> viḍaṅgataṇḍulānāṃ droṇaṃ
  piṣṭapacane <ref rend="superscript footnote marker">*</ref>piṣṭavadupasvedya
  vigatakaṣāyaṃ svinnamavatārya dṛṣadi piṣṭamāyase dṛḍhe kumbhe
  madhūdakottaraṃ prāvṛṣi bhasmarāśāvantargṛhe caturo māsānnidadhyāt,
  varṣāvigame coddhṛtyopasaṃskṛtaśarīraḥ sahasrasaṃpātābhihutaṃ kṛtvā
  prātaḥprātaryathābalam upayuñjīta, jīrṇe mudgāmalakayūṣeṇālavaṇena<ref
  rend="superscript footnote marker">*</ref> ghṛtavantam odanam aśnīyāt,
  pāṃśuśayyāyāṃ śayīta, tasya māsādūrdhvaṃ sarvāṅgebhyaḥ kṛmayo niṣkrāmanti,
  tānaṇutailenābhyaktasya vaṃśavidalenāpaharet, dvitīye pipīlikāstṛtīye
  yūkāstathaivāpaharet, caturthe dantanakharomāṇyavaśīryante; pañcame
  praśastaguṇalakṣaṇāni jāyante, amānuṣaṃ cādityaprakāśaṃ vapuradhigacchati,
  dūrācchravaṇāni darśanā nicāsya bhavanti, rajastamasī cāpohya
  sattvam adhitiṣṭhati, śrutanigādyapūrvotpādī gajabalo 'śvajavaḥ punaryuvā 'ṣṭau
  varṣaśatānyāyuravāpnoti; tasyāṇutailamabhyaṅgārthe, candanam upalepanārthe,
  bhallātakavidhānavadāhāraḥ parihāraś ca || </l>

  <l xml:id="SS.4.27.9"><label>ci.27.9</label> kāśmaryāṇāṃ niṣkulīkṛtānāmeṣa eva
  kalpaḥ pāṃśuśayyābhojanavarjaṃ; atra hi payasā śṛtena bhoktavyaṃ,
  samānamanyat pūrveṇāśiṣaś ca | śoṇitapittanimitteṣu vikāreṣveteṣām upayogaḥ || </l>

  <l xml:id="SS.4.27.10"><label>ci.27.10</label> yathoktamāgāraṃ praviśya
  balāmūlārdhapalaṃ palaṃ vā payasā++āloḍya pibet, jīrṇe payaḥ sarpirodana
  ityāhāraḥ, evaṃ dvādaśarātram upayujya dvādaśa varṣāṇi vayastiṣṭhati; evaṃ
  divasaśatam upayujya varṣaśataṃ vayastiṣṭhati |
  evam evātibalānāgabalāvidārīśatāvarīṇām upayogaḥ | viśeṣatastvatibalāmudakena,
  nāgabalācūrṇaṃ madhunā, vidārīcūrṇaṃ kṣīreṇa, śatāvarīmapyevaṃ, pūrveṇānyat
  samānamāśiṣaś ca samāḥ | etāstvauṣadhayo balakāmānāṃ śoṣiṇāṃ
  raktapittopasṛṣṭānāṃ śoṇitaṃ chardayatāṃ viricyamānānāṃ copadiśyante || </l>

  <l xml:id="SS.4.27.11"><label>ci.27.11</label> vārāhīmūlatulācūrṇaṃ kṛtvā tato
  mātrāṃ madhuyuktāṃ payasā++āloḍya pibet, jīrṇe payaḥ sarpirodana ityāhāraḥ,
  pratibedho 'tra <ref rend="superscript footnote marker">*</ref>pūrvavat;
  prayogamimam upasevamāno varṣaśatamāyuravāpnoti strīṣu cākṣayatām, etenaiva
  cūrṇena payo 'vacūrṇya śṛtaśītam abhimathyājyamutpādya madhuyutam upayuñjīta
  sāyaṃprātarekakālaṃ vā, jīrṇe payaḥ sarpirodana ityāhāraḥ, evaṃ
  māsam upayujya <ref rend="superscript footnote marker"
  >*</ref>varṣaśatāyur bhavati || </l>

  <l xml:id="SS.4.27.12"><label>ci.27.12</label> cakṣuḥkāmaḥ prāṇakāmo vā
  bījakasārāgnimanthamūlaṃ niṣkvāthya māṣaprasthaṃ sādhayet, tasmin sidhyati
  citrakamūlānāmakṣamātraṃ kalkaṃ dadyād āmalakarasacaturthabhāgaṃ, tataḥ
  svinnamavatārya sahasrasṃpātābhihutaṃ kṛtvā śītībhūtaṃ madhusarpirbhyāṃ
  saṃsṛjyopayuñjīta yathābalaṃ, yathāsātmyaṃ ca lavaṇaṃ pariharan bhakṣayet |
  jīrṇe mudgāmalakayūṣeṇālavaṇena ghṛtavantam odanam aśnīyāt payasā vā
  māsatrayam; evamābhyāṃ prayogābhyāṃ cakṣuḥ <ref rend="superscript footnote
  marker">*</ref>sauparṇaṃ bhavatyanalpabalaḥ
  strīṣu cākṣayo varṣaśatāyurbhavatīti || </l>

  <l xml:id="SS.4.27.13"><label>ci.27.13</label> bhavati cātra payasā saha
  siddhāni naraḥ śaṇaphalāni yaḥ | bhakṣayet payasā sārdhaṃ vayastasya na
  śīryate ||</l>

  <p ana="trailer">iti suśrutasaṃhitāyāṃ cikitsāsthāne sarvopaghātaśamanīyaṃ
  rasāyanacikitsitaṃ nāma saptaviṃśo 'dhyāyaḥ ||27 ||</p>
 </div>
 -->

 <div n="28" type="adhyāya">
  <head>aṣṭaviṃśatitamo 'dhyāyaḥ |</head>
  <l xml:id="SS.4.28.1"><label>ci.28.1</label> athāto <ref rend="superscript
  footnote marker">*</ref>medhāyuṣkāmīyaṃ rasāyanacikitsitaṃ<ref
  rend="superscript footnote marker">*</ref> vyākhyāsyāmaḥ || </l>

  <l xml:id="SS.4.28.2"><label>ci.28.2</label> yathovāca bhagavān dhanvanatariḥ || </l>

  <l xml:id="SS.4.28.3"><label>ci.28.3</label> medhāyuḥkāmaḥ
  śvetāvalgujaphalānyātapapariśuṣkāṇyādāya sūkṣmacūrṇāni kṛtvā guḍena sahāloḍya snehakumbhe
  saptarātraṃ dhānyarāśau nidadhyāt, saptarātrāduddhṛtya hṛtadoṣasya yathābalaṃ piṇḍaṃ
  prayacched anudite sūrye, uṣṇodakaṃ cānupibet; bhallātakavidhānavaccāgārapraveśaḥ,
  jīrṇauṣadhaś cāparāhṇe himābhir adbhiḥ pariṣiktagātraḥ śālīnāṃ ṣaṣṭikānāṃ ca payasā
  śarkarāmadhureṇaudanamaśnīyāt; evaṃ ṣaṇmāsānupayujya vigatapāpmā balavarṇopetaḥ śrutanigādī
  smṛtimānarogo varṣaśatāyur bhavati | kuṣṭhinaṃ pāṇḍurogiṇamudariṇaṃ vā kṛṣṇāyā
  gormūtreṇāloḍyārdhapalikaṃ piṇḍaṃ vigatalauhitye savitari pāyayet, parāhṇe
  cālavaṇenāmalakayūṣeṇa sarpiṣmantam odanam aśnīyāt, evaṃ māsam upayujya smṛtimānarogo
  varṣaśatāyur bhavati | eṣaevopayogaścitrakamūlānāṃ rajanyāś ca; citrakamūle viśeṣo dvipalikaṃ
  piṇḍaṃ paraṃ pramāṇaṃ, śeṣaṃ pūrvavat || </l>

  <l xml:id="SS.4.28.4"><label>ci.28.4</label> hṛtadoṣa eva pratisaṃsṛṣṭabhakto yathākramamāgāraṃ
  praviśya maṇḍūkaparṇīsvarasamādāya sahasrasaṃpātābhihutaṃ kṛtvā yathābalaṃ payasā++āloḍya
  pibet payo 'nupānaṃ vā, tasyāṃ jīrṇāyāṃ yavānnaṃ payasopayuñjīta; tilair vā saha bhakṣayettrīn
  māsān payo 'nupānaṃ, jīrṇe payaḥ sarpirodana ityāhāraḥ; evam upayuñjāno brahmavarcasī
  śrutanigādī bhavati varṣaśatamāyuravāpnoti | trirātropoṣitaś ca trirātramenāṃ bhakṣayet,
  trirātrādūrdhvaṃ payaḥ sarpiriti copayuñjīta | bilvamātraṃ piṇḍaṃ vā payasā++āloḍya pibet,
  evaṃ dvādaśarātram upayujya medhāvī varṣaśatāyur bhavati || </l>

  <l xml:id="SS.4.28.5"><label>ci.28.5</label> hṛtadoṣa evāgāraṃ praviśya pratisaṃsṛṣṭabhakto
  brāhmīsvarasamādāya sahasrasaṃpātābhihutaṃ kṛtvā yathābalampayuñjīta, jīrṇauṣadhaś cāparāhṇe
  yavāgūmalavaṇaṃ pibet, kṣīrasātmyo vā payasā bhuñjīta, evaṃ saptarātram upayujya brahmavarcasī
  medhāvī bhavati, dvitīyaṃ saptarātram upayujya granthamīpsitamutpādayati naṣṭaṃ cāsya
  prādurbhavati, tṛtīyaṃ saptarātram upayujya dviruccāritaṃ śatamapyavadhārayati, evam
  ekaviṃśatirātram upayujyālakṣmīrapakrāmati; mūrtimatī cainaṃ vāgdevyanupraviśati, sarvāś
  cainaṃ śrutaya upatiṣṭhanti, śrutadharaḥ pañcavarṣaśatāyur bhavati || </l>

  <l xml:id="SS.4.28.6"><label>ci.28.6</label> brāhmīsvarasaprasthadvaye ghṛtaprasthaṃ
  viḍaṅgataṇḍulānāṃ kuḍavaṃ dve dve pale vacāmṛtayor dvādaśa harītakyāmalakabibhītakāni
  ślakṣṇapiṣṭānyāvāpyaikadhyaṃ sādhayitvā svanuguptaṃ nidadhyāt, tataḥ pūrvavidhānena mātrāṃ
  yathābalam upayuñjīta, jīrṇe payaḥ sarpirodana ityāhāraḥ, pūrvavaccātra parīhāraḥ,
  etenordhvamadhastiryak kṛmayo niṣkrāmanti, alakṣmīrapakrāmati, puṣkaravarṇaḥ sthiravayāḥ
  śrutanigādī trivarṣaśatāyurbhavati; etad eva kuṣṭhaviṣamajvarāpasmāronmādaviṣabhūtagraheṣv
  anyeṣu ca mahāvyādhiṣu saṃśodhanamādiśanti || </l>

  <l xml:id="SS.4.28.7"><label>ci.28.7</label> hṛtadoṣa evāgāraṃ praviśya haimavatyā vacāyāḥ
  piṇḍamāmalakamātram abhihutaṃ payasā++āloḍya pibet, jīrṇe payaḥ sarpirodana ityāhāraḥ, evaṃ
  dvādaśarātram upayuñjīta, tato 'sya śrotraṃ vivriyate, dvirabhyāsāt smṛtimān bhavati,
  trirabhyāsācchrutamādatte, caturdvādaśarātram upayujya sarvaṃ tarati kilbiṣaṃ,
  tārkṣyadarśanamutpadyate, śatāyuś ca bhavati | dve dve pale itarasyā vacāyā viṣkvāthya pibet
  payasā, samānaṃ bhojanaṃ, samāḥ pūrveṇāśiṣaś ca || </l>

  <l xml:id="SS.4.28.8"><label>ci.28.8</label> vacāśatapākaṃ vā sarpirdroṇam upayujya
  pañcavarṣaśatāyurbhavati, galagaṇḍāpacīślīpadasvaramedāṃś cāpahantīti || </l>

  <l xml:id="SS.4.28.9"><label>ci.28.9</label> ata ūrdhvaṃ pravakṣyāmi āyuṣkāmarasāyanam |
  mantrauṣadhasamāyuktaṃ saṃvatsaraphalapradam || </l>

  <l xml:id="SS.4.28.10"><label>ci.28.10</label> bilvasya cūrṇaṃ puṣye tu hutaṃ vārān sahasraśaḥ
  | śrīsūktena naraḥ kalye sasuvarṇaṃ dine dine || </l>

  <l xml:id="SS.4.28.11"><label>ci.28.11</label> sarpirmdhuyutaṃ lihyādalakṣmīnāśanaṃ param |
  tvacaṃ vihāya bilvasya mūlakvāthaṃ dine dine || </l>

  <l xml:id="SS.4.28.12"><label>ci.28.12</label> prāśnīyāt payasā sārdhaṃ snātvā hutvā samāhitaḥ
  | daśasāhassramāyuṣyaṃ smṛtaṃ yuktarathaṃ bhavet || </l>

  <l xml:id="SS.4.28.13"><label>ci.28.13</label> hutvā bisānāṃ kvāthaṃ tu madhulājaiś ca saṃyutam
  | amoghaṃ śatasāhasraṃ yuktaṃ yuktarathaṃ smṛtam || </l>

  <l xml:id="SS.4.28.14"><label>ci.28.14</label> suvarṇaṃ padmabījāni madhu lājāḥ priyaṅgavaḥ |
  gavyena payasā pītamalakṣmīṃ pratibedhayet || </l>

  <l xml:id="SS.4.28.15"><label>ci.28.15</label> nīlotpaladalakvātho gavyena payasā śṛtaḥ |
  sasuvarṇastilaiḥ sārdhamalakṣmīnāśanaḥ smṛtaḥ || </l>

  <l xml:id="SS.4.28.16"><label>ci.28.16</label> gavyaṃ payaḥ suvarṇaṃ ca madhūcchiṣṭaṃ ca
  mākṣikam | pītaṃ śatasahasrābhihutaṃ yuktarathaṃ smṛtam || </l>

  <l xml:id="SS.4.28.17"><label>ci.28.17</label> vacāghṛtasuvarṇaṃ ca bilvacūrṇam iti trayam |
  medhyamāyuṣyamārogyapuṣṭisaubhāgyavardhanam || </l>

  <l xml:id="SS.4.28.18"><label>ci.28.18</label> vāsāmūlatulākvāthe tailamāvāpya sādhitam | hutvā
  sahasramaśnīyānmedhyamāyuṣyamucyate || </l>

  <l xml:id="SS.4.28.19"><label>ci.28.19</label> yāvakāṃstāvakān khādedabhibhūya yavāṃs tathā |
  pippalīmadhusaṃyuktān śikṣā caraṇavadbhavet || </l>

  <l xml:id="SS.4.28.20"><label>ci.28.20</label> madhvāmalakacūrṇāni suvarṇam iti ca trayam |
  prāśyāriṣṭagṛhīto 'pi mucyate prāṇasaṃśayāt || </l>

  <l xml:id="SS.4.28.21"><label>ci.28.21</label> śatāvarīghṛtaṃ samyagupayuktaṃ dine dine |
  sakṣaudraṃ sasuvarṇaṃ ca narendraṃ sthāpayed vaśe || </l>

  <l xml:id="SS.4.28.22"><label>ci.28.22</label> gocandanā mohanikā madhukaṃ mākṣikaṃ madhu |
  suvarṇam iti saṃyogaḥ peyaḥ saubhāgyamicchatā || </l>

  <l xml:id="SS.4.28.23"><label>ci.28.23</label>
  <ref rend="superscript footnote marker">*</ref>padmanīlotpalakvāthe yaṣṭīmadhukasaṃyute |
  sarpirāsāditaṃ gavyaṃ sasuvarṇaṃ sadā paibet || </l>

  <l xml:id="SS.4.28.24"><label>ci.28.24</label> payaś cānupibet siddhaṃ teṣām eva samudbhave |
  alakṣmīghnaṃ sadā++āyuṣyaṃ rājyāya subhagāya ca || </l>

  <l xml:id="SS.4.28.25"><label>ci.28.25</label> yatra nodīrito mantro yogeṣveteṣu sādhane |
  śabditā tatra sarvatra gāyatrī tripadā bhavet || </l>

  <l xml:id="SS.4.28.26"><label>ci.28.26</label> pāpmānaṃ nāśayantyetā dadyuś cauṣadhayaḥ śriyam
  | kuryurnāgabalaṃ cāpi manuṣyamamaropamam || </l>

  <l xml:id="SS.4.28.27"><label>ci.28.27</label> satatādhyayanaṃ vādaḥ paratantrāvalokanam |
  tadvidyācāryasevā ca buddhimedhākaro guṇaḥ(gaṇaḥ) || </l>

  <l xml:id="SS.4.28.28"><label>ci.28.28</label> āyuṣyaṃ bhojanaṃ jīrṇe vegānāṃ cāvidhāraṇam |
  brahmacaryamahiṃsā ca sāhasānāṃ ca varjanam ||</l>

  <p ana="trailer">iti suśrutasaṃhitāyāṃ cikitsāsthāne medhāyuṣkāmīyaṃ rasāyanaṃ nāmāṣṭāviṃśo
  'dhyāyaḥ ||28 ||</p>
 </div>



 <div n="29" type="adhyāya">
  <head>ekonatriṃśattamo 'dhyāyaḥ |</head>
  <l xml:id="SS.4.29.1"><label>ci.29.1</label> athātaḥ svabhāvavyādhipratiṣedhanīyaṃ rasāyanaṃ
  vyākhyāsyāmaḥ || </l>

  <l xml:id="SS.4.29.2"><label>ci.29.2</label> yathovāca bhagavān dhanvantariḥ || </l>

  <l xml:id="SS.4.29.3"><label>ci.29.3</label> brahmādayo 'sṛjan pūrvamamṛtaṃ somasaṃjñitam |
  <caesura/>
  jarāmṛtyuvināśāya vidhānaṃ tasya vakṣyate || </l>

  <l xml:id="SS.4.29.4"><label>ci.29.4</label> eka eva khalu bhagavān somaḥ
  sthānanāmākṛtivīryaviśeṣaiś caturviṃśatidhā bhidyate || </l>

  <l xml:id="SS.4.29.5"><label>ci.29.5</label> aṃśumān muñjavāṃś caiva candramā rajataprabhaḥ |
  <caesura/>
  dūrvāsomaḥ kanīyāṃś ca śvetākṣaḥ kanakaprabhaḥ || </l>

  <l xml:id="SS.4.29.6"><label>ci.29.6</label> pratānavāṃstālavṛntaḥ karavīro 'ṃśavānapi |
  <caesura/>
  svayaṃprabho mahāsomo yaś cāpi garuḍāhṛtaḥ || </l>

  <l xml:id="SS.4.29.7"><label>ci.29.7</label> gāyatrastraiṣṭubhaḥ pāṅkto jāgataḥ śākvaras tathā
  |
  <caesura/>
  agniṣṭomo raivataś ca yathokta iti saṃjñitaḥ || </l>

  <l xml:id="SS.4.29.8"><label>ci.29.8</label> gāyatryā tripadā yukto yaścoḍupatirucyate |
  <caesura/>
  ete somāḥ samākhyātā vedoktair nām abhiḥ śubhaiḥ || </l>

  <l xml:id="SS.4.29.9"><label>ci.29.9</label> sarveṣām eva caiteṣāmeko vidhirupāsane |
  <caesura/>
  sarve tulyaguṇāś caiva vidhānaṃ teṣu vakṣyate || </l>

  <l xml:id="SS.4.29.10"><label>ci.29.10</label> ato 'nyatamaṃ somam upayuyukṣuḥ
  sarvopakaraṇaparicārakopetaḥ praśaste deśe trivṛtamāgāraṃ kārayitvā hṛtadoṣaḥ
  pratisaṃsṛṣṭabhaktaḥ praśasteṣu tithikaraṇamuhūrtanakṣatreṣu aṃśumantamādāyādhvarakalpenāhṛtam
  abhiṣutam abhihutaṃ cāntarāgāre kṛtamaṅgalasvastivācanaḥ somakandaṃ suvarṇasūcyā vidārya payo
  gṛhṇīyāt sauvarṇe (<ref rend="superscript footnote marker">*</ref>rājate vā) pātre
  'ñjalimātraṃ, tataḥ sakṛdevopayuñjīta nāsvādayan, tata upaspṛśya śeṣamapsvavasādya
  yamaniyamābhyām ātmānaṃ saṃyojya vāgyato 'bhyantarataḥ suhṛdbhir upāsyamāno viharet || </l>

  <l xml:id="SS.4.29.11"><label>ci.29.11</label> rasāyanaṃ pītavāṃs tu nivāte tanmanāḥ śuciḥ |
  <caesura/>
  āsīta tiṣṭhet krāmec ca na kathaṃcana saṃviśet || </l>

  <l xml:id="SS.4.29.12"><label>ci.29.12</label> sāyaṃ vā bhuktavānupaśrutaśāntiḥ kuśaśayyāyāṃ
  kṛṣṇājinottarāyāṃ suhṛdbhir upāsyamānaḥ śayīta, tṛṣito vā śītodakamātrāṃ pibet (<ref
  rend="superscript footnote marker">*</ref>aśanāyito vā kṣīraṃ); tataḥ
  prātarutthāyopaśrutaśāntiḥ kṛtamaṅgalo gāṃ spṛṣṭvā tatahaivāsīta, tasya jīrṇe some
  chardirutpadyate, tataḥ śoṇitāktaṃ kṛmivyāmiśraṃ charditavate sāyaṃ śṛtaśītaṃ kṣīraṃ vitaret;
  tatastṛtīye 'hani kṛmivyāmiśramatisāryate, sa tenāniṣṭapratigrahabhuktaprabhṛtibhir viśeṣair
  vinirmuktaḥ śuddhatanurbhavati, tataḥ sāyaṃ snātāya pūrvavadeva kṣīraṃ vitaret,
  kṣaumavastrāstṛtāyāṃ cainaṃ śayyāyāṃ śāyayet; tataś caturthe 'hani tasya śvayathurutpadyate,
  tataḥ sarvāṅgebhyaḥ kṛmayo niṣkrāmanti, tadahaś ca <ref rend="superscript footnote
     marker">*</ref>śayyāyāṃ pāṃśubhir avakīryamāṇaḥ śayīta, tataḥ sāyaṃ
  pūrvavadeva kṣīraṃ vitaret; evaṃ pañcamaṣaṣṭhayor divasayor varteta, kevalamubhayakālamasmai
  kṣīraṃ vitaret; tataḥ saptame 'hani nirmāṃsastvagasthibhūtaḥ kevalaṃ
  somaparigrahādevocchvasiti, tadahaś ca kṣīreṇa sukhoṣṇena pariṣicya
  tilamadhukacandanānuliptadehaṃ payaḥ pāyayet; tato 'ṣṭame 'hani prātareva kṣīrapariṣiktaṃ
  candanapradigdhāgātraṃ payaḥ pāyayitvā pāṃśuśayyāṃ samutsṛjya kṣaumavastrāstṛtāyāṃ śayyāyāṃ
  śāyayet, tato 'sya māṃsamāpyāyyate, tvak cāvadalati, dantanakharomāṇi cāsya patanti; tasya
  navamadivasāt prabhṛtyaṇutailābhyaṅgaḥ somavalkakaṣāyapariṣekaḥ; tato daśame 'hanyetadeva
  vitaret, tato 'sya tvak sthiratām upaiti; evam ekādaśadvādaśayor varteta; tatastrayodaśāt
  prabhṛti somavalkakaṣāyapariṣekaḥ, evamāṣoḍaśādvarteta; tataḥ saptadaśāṣṭādaśayor divasayor 
  daśanā jāyante śikhariṇaḥ snigdhavajravaidūryasphaṭikaprakāśāḥ samāḥ sthirāḥ sahiṣṇavaḥ, tadā
  prabhṛti cānavaiḥ śālitaṇḍulaiḥ kṣīrayavāgūm upaseveta yāvat pañcaviṃśatiriti; tato 'smai
  dadyācchālyodanaṃ mṛdūbhayakālaṃ payasā, tato 'sya nakhā jāyante
  vidrumendragopakataruṇādityaprakāśāḥ, sthirāḥ snigdhā lakṣaṇasaṃpannāḥ keśāś ca sūkṣmā
  jāyante, tvak ca nīlotpalātasīpuṣpavaidūryaprakāśā; ūrdhvaṃ ca māsāt keśān vāpayet, vāpayitvā
  cośīracandanakṛṣṇatilakalkaiḥ śiraḥ pradihyāt payasā vā snāpayet; tato 'syānantaraṃ
  saptarātrāt keśā jāyante bhramarāñjananibhāḥ kuñcitāḥ sthirāḥ snigdhāḥ; tatas trirātrāt<ref
  rend="superscript footnote marker">*</ref> prathamāvasathaparisarānniṣkramya muhūrtaṃ sthitvā
  punarevāntaḥ praviśet, tato 'sya balātailamabhyaṅgārthe 'vacāryaṃ, yavapiṣṭamudvartanārthe,
  sukhoṣṇaṃ ca payaḥ pariṣekārthe, ajakarṇakaṣāyamutsādanārthe, sośīraṃ kūpodakaṃ snānārthe,
  candanamanulepārthe, āmalakarasavimiśrāś cāsya yūṣasūpavikalpāḥ, kṣīramadhukasiddhaṃ ca
  kṛṣṇatilamavacāraṇārthe, evaṃ daśarātraṃ; tato 'nyaddaśarātraṃ dvitīye parisare varteta;
  tatastṛtīye parisare sthirīkurvannātmānamanyaddaśarātramāsīta, kiñcidātapapavanān vā seveta,
  punaś cāntaḥ praviśet, na cātmānamādarśe 'psu vā nirīkṣeta rūpaśālitvāt ; tato 'nyaddaśarātraṃ
  krodhādīn <ref rend="superscript footnote marker">*</ref>pariharet, evaṃ sarveṣām
  upayogavikalpaḥ | viśeṣatas tu vallīpratānakṣupakādayaḥ somā brāhmaṇakṣatriyavaiśyair
  bhakṣayitavyāḥ | teṣāṃ tu pramāṇamardhacatuṣkamuṣṭayaḥ || </l>

  <l xml:id="SS.4.29.13"><label>ci.29.13</label> aṃśumantaṃ sauvarṇe pātre 'bhiṣuṇuyāt,
  candramasaṃ rājate; tāvupayujyāṣṭaguṇamaiśvaryamavāpyeśānaṃ devamanupraviśati, śeṣāṃstu
  tāmramaye mṛnmaye vā rohite vā carmaṇi vitate; śūdravarjaṃ tribhir varṇaiḥ somā upayoktavyāḥ |
  tataś caturthe māse paurṇamāsyāṃ śucau deśe brāhmaṇānarcayitvā kṛtamaṅgalo niṣkramya yathoktaṃ
  vrajediti || </l>

  <l xml:id="SS.4.29.14"><label>ci.29.14</label> oṣadhīnāṃ patiṃ somam upayujya vicakṣaṇaḥ |
  <caesura/>
  daśavarṣasahasrāṇi navāṃ dhārayate tanum || </l>

  <l xml:id="SS.4.29.15"><label>ci.29.15</label> nāgnir na toyaṃ na viṣaṃ na śastraṃ nāstram eva
  ca |
  <caesura/>
  tasyālamāyuḥkṣapaṇe samarthāni bhavanti || </l>

  <l xml:id="SS.4.29.16"><label>ci.29.16</label> bhadrāṇāṃ ṣaṣṭivarṣāṇāṃ prasrutānāmanekadhā |
  <caesura/>
  kuñjarāṇāṃ sahasrasya balaṃ samadhigacchati || </l>

  <l xml:id="SS.4.29.17"><label>ci.29.17</label> kṣīrodaṃ śakrasadanamuttarāṃś ca kurūn api |
  <caesura/>
  yatrecchati sa gantuṃ vā tatrāpratihatā gatiḥ || </l>

  <l xml:id="SS.4.29.18"><label>ci.29.18</label> kandarpa iva rūpeṇa kāntyā candra ivāparaḥ |
  <caesura/>
  prahlādayati bhūtānāṃ manāṃsi sa mahādyutiḥ || </l>

  <l xml:id="SS.4.29.19"><label>ci.29.19</label> sāṅgopāṅgāṃś ca nikhilān vedān vindati tattvataḥ
  |
  <caesura/>
  caraty amoghasaṅkalpo devavac cākhilaṃ jagat || </l>

  <l xml:id="SS.4.29.20"><label>ci.29.20</label> sarveṣām eva somānāṃ patrāṇi daśa pañca ca |
  <caesura/>
  tāni śukle ca kṛṣṇe ca jāyante nipatanti ca || </l>

  <l xml:id="SS.4.29.21"><label>ci.29.21</label> ekaikaṃ jāyate patraṃ somasyāharahas tadā |
  <caesura/>
  śuklasya paurṇamāsyāṃ tu bhavet pañcadaśacchadaḥ || </l>

  <l xml:id="SS.4.29.22"><label>ci.29.22</label> śīryate patramekaikaṃ divase divase punaḥ |
  <caesura/>
  kṛṣṇapakṣakṣaye cāpi latā bhavati kevalā || </l>

  <l xml:id="SS.4.29.23"><label>ci.29.23</label> aṃśumān ājyagandhas tu kandavān rajataprabhaḥ |
  <caesura/>
  kadalyākārakandas tu muñjavāṃ llaśunacchadaḥ || </l>

  <l xml:id="SS.4.29.24"><label>ci.29.24</label> candramāḥ kanakābhāso jale carati sarvadā |
  <caesura/>
  garuḍāhṛtanāmā ca śvetākṣaś cāpi pāṇḍurau || </l>

  <l xml:id="SS.4.29.25"><label>ci.29.25</label> sarpanirmokasadṛśau tau vṛkṣāgrāvalambinau |
  <caesura/>
  <ref rend="superscript footnote marker">*</ref>tathā 'nye maṇḍalaiś citraiś citritā iva bhānti
  te || </l>

  <l xml:id="SS.4.29.26"><label>ci.29.26</label> sarva eva tu vijñeyāḥ somāḥ pañcadaśacchadāḥ |
  <caesura/>
  kṣīrakandalatāvantaḥ patrair nānāvidhaiḥ smṛtāḥ || </l>

  <l xml:id="SS.4.29.27"><label>ci.29.27</label> himavaty arbude sahye mahendre malaye tathā |
  <caesura/>
  śrīparvate devagirau girau devasahe tathā || </l>

  <l xml:id="SS.4.29.28"><label>ci.29.28</label> pāriyātre ca vindhye ca devasunde hrade tathā |
  <caesura/>
  uttareṇa vitastāyāḥ pravṛddhā ye mahīdharāḥ || </l>

  <l xml:id="SS.4.29.29"><label>ci.29.29</label> haṣṭhavat plavate tatra candramāḥ somasattamaḥ |
  <caesura/>
  tasyoddeśeṣu cāpyanti muñjavān aṃśumān api || </l>

  <l xml:id="SS.4.29.30"><label>ci.29.30</label> tasyoddeśeṣu cāpy asti muñjavānaṃśumānapi |
  <caesura/>
  kāśmīreṣu saro divyaṃ nāmnā kṣudrakamānasam || </l>

  <l xml:id="SS.4.29.31"><label>ci.29.31</label> gāyatras traiṣṭubhaḥ pāṅkto jāgataḥ <ref
  rend="superscript footnote marker">*</ref>śākvaras tathā | atra santy apare cāpi somāḥ
  somasamaprabhāḥ || </l>

  <l xml:id="SS.4.29.32"><label>ci.29.32</label> yaiś cātra mandabhāgyais te bhiṣajaś cāpamānitāḥ
  |
  <caesura/>
  na tān paśyanty adharmiṣṭhāḥ kṛtaghnāś cāpi mānavāḥ |
  <caesura/>
  bheṣajadveṣiṇaś cāpi brāhmaṇadveṣiṇas tathā ||</l>

  <p ana="trailer">iti suśrutasaṃhitāyāṃ cikitsāsthāne svabhāvavyādhipratiṣedhanīyaṃ
  rasāyanacikitsitaṃ nāmaikonatriṃśo 'dhyāyaḥ ||29 ||</p>
 </div>

 <!--
 <div n="30" type="adhyāya">
  <head>triṃśattamo 'dhyāyaḥ |</head>
  <l xml:id="SS.4.30.1"><label>ci.30.1</label> athāto nivṛttasantāpīyaṃ <ref
                rend="superscript footnote marker">*</ref>rasāyanaṃ vyākhyāsyāmaḥ || </l>
              
              <l xml:id="SS.4.30.2"><label>ci.30.2</label> yathovāca bhagavān dhanvantariḥ || </l>
              
              <l xml:id="SS.4.30.3"><label>ci.30.3</label> yathā nivṛttasantāpā modante divi devatāḥ | 
                <caesura/>tathauṣadhīrimāḥ prāpya modante bhuvi mānavāḥ || </l>
              
              <l xml:id="SS.4.30.4"><label>ci.30.4</label> atha khalu sapta puruṣā rasāyanaṃ
                nopayuñjīran; tadyathā anātmavānalaso daridraḥ pramādī vyasanīpāpakṛd
                bheṣajāpamānī ceti | saptabhir eva kāraṇair na saṃpadyate; tadyathā
                ajñānādanārambhādasthiracittatvād dāridvyādanāyattatvād adharmādauṣadhālābhācceti<ref
                  rend="superscript footnote marker">*</ref> || </l>
              
              <l xml:id="SS.4.30.5"><label>ci.30.5</label> athauṣadhīvyākhyāsyāmaḥ
                tatrājagarī, śvetakāpotī, kṛṣṇakāpotī, gonasī, vārāhī, kanyā, chatrā,
                aticchatrā, kareṇuḥ, ajā, cakrakā, ādityaparṇī, brahmasuvarcalā, śrāvaṇī,
                mahāśrāvaṇī, golomī, ajalomī, mahāvegavatī, cetyaṣṭādaśa somasamavīryā
                mahauṣadhayo vyākhyātāḥ | tāsāṃ somavat kriyāśīḥstutayaḥ śāstre 'bhihitāḥ |
                tāsāmāgāre 'bhihutānāṃ yāḥ kṣīravatyastāsāṃ kṣīrakuḍavaṃ <ref
                  rend="superscript footnote marker">*</ref>sakṛdevopayuñjīta, yāstvakṣīrā
                mūlavatyastāsāṃ pradeśinīpramāṇāni trīṇi kāṇḍāni pramāṇam upayoge,
                śvetakāpotī samūlapatrā<ref rend="superscript footnote marker">*</ref>
                bhakṣayitavyā, gonasyajagarīkṛṣṇakāpotīnāṃ sanakhamuṣṭiṃ khaṇḍaśaḥ
                kalpayitvā kṣīreṇa vipācya parisrāvyābhighāritam abhihutaṃ ca
                sakṛdevopayuñjīta, cakrakāyāḥ payaḥ sakṛdeva, brahmasuvarcalā
                saptarātram upayoktavyā bhakṣyakalpena, śeṣāṇāṃ pañca pañca palāni
                kṣīrāḍhakakvathitāni prasthe 'vaśiṣṭe 'vatārya parisrāvya sakṛdevopayuñjīta |
                somavadāhāravihārau vyākhyātau, kevalaṃ navanītamabhyaṅgārthe, śeṣaṃ
                somavadānirgamāditi || </l>
              
              <l xml:id="SS.4.30.6"><label>ci.30.6</label> bhavanti cātra yuvānaṃ
                siṃhavikrāntaṃ kāntaṃ śrutanigādinam | 
                <caesura/>kuryuretāḥ krameṇaiva dvisahasrāyuṣaṃ
                naram || </l>
              
              <l xml:id="SS.4.30.7"><label>ci.30.7</label> aṅgadī kuṇḍalī maulī
                divyasrakcandanāmbaraḥ | 
                <caesura/>caratyamoghasaṅkalpo nabhasyambudadurgame || </l>
              
              <l xml:id="SS.4.30.8"><label>ci.30.8</label> vrajanti pakṣiṇo yena jalalambāś ca
                toyadāḥ | 
                <caesura/>gatiḥ sauṣadhisiddhasya somasiddhe <ref rend="superscript footnote
                  marker">*</ref>gatiḥ parā || </l>
              
              <l xml:id="SS.4.30.9"><label>ci.30.9</label> atha vakṣyāmi vijñānamauṣadhīnāṃ
                pṛthak pṛthak | 
                <caesura/>maṇḍalaiḥ kapilaiścitraiḥ sarpābhā pañcaparṇinī || </l>
              
              <l xml:id="SS.4.30.10"><label>ci.30.10</label> pañcāratnipramāṇā ca
                vijñeyā 'jagarī budhaiḥ | 
                <caesura/>niṣpatrā kanakābhāsā mūle dvyaṅgulasaṃmitā || </l>
              
              <l xml:id="SS.4.30.11"><label>ci.30.11</label> sarpākārā lohitāntā
                śvetakāpotirucyate | 
                <caesura/>dviparṇinīṃ mūlabhavāmaruṇāṃ kṛṣṇamaṇḍalām || </l>
              
              <l xml:id="SS.4.30.12"><label>ci.30.12</label> dvyaratnimātrāṃ jānīyād gonasīṃ
                gonasākṛtim | 
                <caesura/>sakṣīrāṃ romaśāṃ mṛdvīṃ rasenekṣurasopamām || </l>
              
              <l xml:id="SS.4.30.13"><label>ci.30.13</label> evaṃrūparasāṃ cāpi
                kṛṣṇakāpotim ādiśet | 
                <caesura/>kṛṣṇasarpasvarūpeṇa vārāhī kandasaṃbhavā || </l>
              
              <l xml:id="SS.4.30.14"><label>ci.30.14</label> ekapatrā mahāvīryā
                bhinnāñjanasamaprabhā | 
                <caesura/>chatrāticchatrake vidyādrakṣoghne kandasaṃbhave || </l>
              
              <l xml:id="SS.4.30.15"><label>ci.30.15</label> jarāmṛtyunivāriṇyau
                śvetakāpotisaṃsthite | 
                <caesura/>kāntair dvādaśabhiḥ patrair mayūrāṅgaruhopamaiḥ || </l>
              
              <l xml:id="SS.4.30.16"><label>ci.30.16</label> kandajā kāñcanakṣīrī kanyā nāma
                mahauṣadhī | 
                <caesura/>kareṇuḥ subahukṣīrā kandena gajarūpiṇī || </l>
              
              <l xml:id="SS.4.30.17"><label>ci.30.17</label> hastikarṇapalāśasya tulyaparṇā
                dviparṇinī | 
                <caesura/>ajāstanābhakandā tu sakṣīrā śruparūpiṇī || </l>
              
              <l xml:id="SS.4.30.18"><label>ci.30.18</label> ajā mahauṣadhī jñeyā
                śaṅkhakundendupāṇḍurā | 
                <caesura/>śvetāṃ vicitrakusumāṃ kākādanyā samāṃ kṣupām || </l>
              
              <l xml:id="SS.4.30.19"><label>ci.30.19</label>
                <ref rend="superscript footnote marker">*</ref>cakrakāmoṣadhīṃ
                vidyājjarāmṛtyunivāriṇīm | 
                <caesura/>mūlinī pañcabhiḥ patraiḥ suraktāṃśukakomalaiḥ || </l>
              
              <l xml:id="SS.4.30.20"><label>ci.30.20</label> ādityaparṇinī jñeyā
                sadā++ādityānuvartinī | 
                <caesura/>kanakābhā jalānteṣu sarvataḥ parisarpati || </l>
              
              <l xml:id="SS.4.30.21"><label>ci.30.21</label> sakṣīrā padminīprakhyā devī
                brahmasuvarcalā | 
                <caesura/>aratnimātrakṣupakā patrair dvyaṅgulasaṃmitaiḥ || </l>
              
              <l xml:id="SS.4.30.22"><label>ci.30.22</label> puṣpair nīlotpalākāraiḥ
                phalaiś cāñjanasannibhaiḥ | 
                <caesura/>śrāvaṇī mahatī jñeyā kanakābhā payasvinī || </l>
              
              <l xml:id="SS.4.30.23"><label>ci.30.23</label> śrāvaṇī pāṇḍurābhāsā
                mahāśrāvaṇilakṣaṇā | 
                <caesura/>golomī cājalomī ca romaśe kandasaṃbhave || </l>
              
              <l xml:id="SS.4.30.24"><label>ci.30.24</label> haṃsapādīva vicchinnaiḥ
                patrair mūlasamudbhavaiḥ | 
                <caesura/>athavā śaṅkhapuṣpyā ca samānā sarvarūpataḥ || </l>
              
              <l xml:id="SS.4.30.25"><label>ci.30.25</label> vetena mahatā++āviṣṭā
                sarpanirmokasannibhā | 
                <caesura/>eṣā vegavatī nāma jāyate hy ambudakṣaye || </l>
              
              <l xml:id="SS.4.30.26"><label>ci.30.26</label> saptādau sarparūpiṇyo hy auṣadhyo
                yāḥ prakīrtitāḥ | 
                <caesura/>tāsāmuddharaṇaṃ kāryaṃ mantreṇānena sarvadā || </l>
              
              <l xml:id="SS.4.30.27"><label>ci.30.27</label> mahendrarāmakṛṣṇānāṃ brāhmaṇānāṃ
                gavām api | 
                <caesura/>tapasā tejasā vā 'pi praśāmyadhvaṃ śivāya vai || </l>
              
              <l xml:id="SS.4.30.28"><label>ci.30.28</label> natreṇānena matimān sarvā
                evābhimantrayet | 
                <caesura/>aśraddadhānair alasaiḥ kṛtaghnaiḥ pāpakarm abhiḥ || </l>
              
              <l xml:id="SS.4.30.29"><label>ci.30.29</label> naivāsādayituṃ śakyāḥ somāḥ
                somasamās tathā | 
                <caesura/>pītāvaśeṣamamṛtaṃ devair brahmapurogamaiḥ || </l>
              
              <l xml:id="SS.4.30.30"><label>ci.30.30</label> nihitaṃ somavīryāsu some
                cāpyoṣadhīpatau | 
                <caesura/>devasunde hradavare tathā sindhau mahānade || </l>
              
              <l xml:id="SS.4.30.31"><label>ci.30.31</label> dṛśyate ca jalānteṣu medhyā
                brahmasuvarcalā | 
                <caesura/>ādityaparṇinī jñeyā tathaiva himasaṃkṣaye || </l>
              
              <l xml:id="SS.4.30.32"><label>ci.30.32</label> dṛśyate 'jagarī nityaṃ gonasī
                cāmbudāgame | 
                <caesura/>kāśmīreṣu saro divyaṃ nāmnā kṣudrakamānasam || </l>
              
              <l xml:id="SS.4.30.33"><label>ci.30.33</label> kareṇus tatra kanyā ca
                chatrāticchatrake tathā | 
                <caesura/>golomī cājalomī ca mahatī śrāvaṇī tathā || </l>
              
              <l xml:id="SS.4.30.34"><label>ci.30.34</label> vasante kṛṣṇasarpākhyā gonasī ca
                pradṛśyate | 
                <caesura/>kauśikīṃ saritaṃ tīrtvā sañjayanty ās tu pūrvataḥ || </l>
              
              <l xml:id="SS.4.30.35"><label>ci.30.35</label> kṣitipradeśo valmīkairācito
                yojanatrayam | 
                <caesura/>vijñeyā tatra kāpotī śvetā valmīkamūrdhasu || </l>
              
              <l xml:id="SS.4.30.36"><label>ci.30.36</label> malaye nalasetau ca
                vegavatyauṣadhī dhruvā | 
                <caesura/>kārtikyāṃ paurṇamāsyāṃ ca bhakṣayettāmupoṣitaḥ<ref
                  rend="superscript footnote marker">*</ref> || </l>
              
              <l xml:id="SS.4.30.37"><label>ci.30.37</label> somavaccātra varteta phalaṃ
                tāvac ca kīrtitam | 
                <caesura/>sarvā viceyāstvopadhyaḥ somāś cāpyarbude girau || </l>
              
              <l xml:id="SS.4.30.38"><label>ci.30.38</label> sa śṛṅgair devacaritair
                ambudānīkabhedibhiḥ | 
                <caesura/>vyāptastīrthaiś ca vikhyātaiḥ siddharṣisurasevitaiḥ || </l>
              
              <l xml:id="SS.4.30.39"><label>ci.30.39</label> guhābhir bhīmarūpābhiḥ
                siṃhonnāditakukṣibhiḥ | 
                <caesura/>vividhair dhātubhiścitraiḥ sarvatraivopaśobhitaḥ || </l>
              
              <l xml:id="SS.4.30.40"><label>ci.30.40</label> nadīṣu śaileṣu saraḥsu cāpi
                puṇyeṣv araṇyeṣu tathā++āśrameṣu | 
                <caesura/>sarvatra sarvāḥ parimārgitavyāḥ sarvatra
                bhūmirhi vasūni dhatte ||</l>
              
              <p ana="trailer">iti suśrutasaṃhitāyāṃ cikitsāsthāne nivṛttasaṃtāpīyaṃ rasāyanaṃ
                nāma triṃśo 'dhyāyaḥ ||30 ||</p>
 </div>
 <div n="31" type="adhyāya">
  <head>ekatriṃśattamo 'dhyāyaḥ |</head>
  <l xml:id="SS.4.31.1"><label>ci.31.1</label> athātaḥ snehopayaugikacikitsitaṃ
  vyākhyāsyāmaḥ || </l>

  <l xml:id="SS.4.31.2"><label>ci.31.2</label> yathovāca bhagavān dhanvantariḥ || </l>

  <l xml:id="SS.4.31.3"><label>ci.31.3</label> snehasāro 'yaṃ puruṣaḥ, prāṇāś ca
  snehabhūyiṣṭāḥ snehasādhyāś ca bhavanti | sneho hi
  pānānuvāsanamastiṣkaśirovastyuttarabastinasyakarṇapūraṇagātrābhyaṅgabhojaneṣūpayojyaḥ || </l>

  <l xml:id="SS.4.31.4"><label>ci.31.4</label> tatra dviyoniś caturvikalpo 'bhihitaḥ
  snehaḥ snehaguṇāś ca | tatra jaṅgamebhyo gavyaṃ ghṛtaṃ pradhānaṃ,
  sthāvarebhyastilatailaṃ pradhānam iti || </l>

  <l xml:id="SS.4.31.5"><label>ci.31.5</label> ata ūrdhvaṃ yathāprayojanaṃ <ref
  rend="superscript footnote marker">*</ref>yathāpradhānaṃ ca
  sthāvarasnehānupadekṣyāmaḥ tatra tilvakair
  aṇḍakośāmradantīdravantīsaptalāśaṅkhinīpalāśaviṣāṇikāgavākṣīkampillakaśampākanīlinīsnehā
  virecayanti, jīmūtakakuṭajakṛtavedhanekṣvākudhāmārgavamadanasnehā vāmayanti,
  viḍaṅgakharamañjarīmadhuśigrusūryavallīpīlusiddhārthakajyotiṣmatīsnehāḥ śiro
  virecayanti, karañjapūtīkakṛtamālamātuluṅgeṅgudīkirātatiktakasnehā
  duṣṭavraṇeṣūpayujyante, tuvarakakapitthakampillakabhallātakapaṭolasnehā
  mahāvyādhiṣu, trapusair vārukakarkārukatumbīkūṣmāṇḍasnehā mūtrasaṅgeṣu,
  kapotavaṅkāvalgujaharītakīsnehāḥ śarkarāśmarīṣu,
  kusumbhasarṣapātasīpicumardātimuktakabhāṇḍīkaṭutumbīkaṭabhīsnehāḥ prameheṣu,
  tālanārikelapanasamocapriyālabilvamadhūkaśleṣmātakāmrātakaphalasnehāḥ
  pittasaṃsṛṣṭe vāyau, bibhītakabhallātakapiṇḍītakasnehāḥ kṛṣṇīkaraṇe,
  śravaṇakaṅgukaṭuṇṭukasnehāḥ pāṇḍūkaraṇe, saralapītadāruśiṃśapāgurusārasnehā
  dadrukuṣṭhakiṭimeṣu, sarva eva snehā vātam upaghnanti, tailaguṇāś ca samāsena
  vyākhyātāḥ || </l>

  <l xml:id="SS.4.31.6"><label>ci.31.6</label> ata ūrdhvaṃ
  kaṣāyasnehapākakramam upadekṣyāmaḥ | tatra kecidāhuḥ tvakpatraphalamūlādīnāṃ
  bhāgastaccaturguṇaṃ jalaṃ caturbhāgāvaśeṣaṃ niṣkvāthyāpaharedityeṣa
  kaṣāyapākakalpaḥ; snehaprasṛteṣu ṣaṭsu caturguṇaṃ dravamāvapya
  caturaś cākṣasamān <ref rend="superscript footnote marker"
  >*</ref>bheṣajapiṇḍānityeṣa snehapākakalpaḥ | etat tu na samyak; kasmāt
  āgamāsiddhatvāt || </l>

  <l xml:id="SS.4.31.7"><label>ci.31.7</label> palakuḍavādīnāmato mānaṃ tu
  vyākhyāsyāmaḥ tatra dvādaśa dhānyamāṣā madhyamāḥ suvarṇamāṣakaḥ, te ṣoḍaśa
  suvarṇam; athavā madhyamaniṣpāvā ekonaviṃśatirdharaṇaṃ, tāvyardhatṛtīyāni
  karṣaḥ; tataścordhvaṃ caturguṇam abhivardhayantaḥ palakuḍavaprasthāḍhakadroṇā
  ity abhiniṣpadyante, tulā punaḥ palaśataṃ, tāḥ punarviṃśatirbhāraḥ;
  śuṣkāṇāmidaṃ mānam, <ref rend="superscript footnote marker"
  >*</ref>ārdradravāṇāṃ ca dviguṇam iti || </l>

  <l xml:id="SS.4.31.8"><label>ci.31.8</label> tatrānyatamaparimāṇasaṃmitānāṃ
  yathāyogaṃ tvakpatraphalamūlādīnāmātapapariśoṣitānāṃ chedyāni
  khaṇḍaśaśchedayitvā bhedyānyaṇuśo bhedayitvā 'vakuṭyāṣṭaguṇena ṣoḍaśaguṇena
  vā 'mbhasā 'bhiṣicyasthālyāṃ caturbhāgāvaśiṣṭaṃ kvāthayitvā 'paharedityeṣa
  kaṣāyayākakalpaḥ | snehāccaturbhāgāvaśiṣṭaṃ kvāthayitvā 'paharedityeṣa
  kaṣāyapākakalpaḥ | snehāccaturguṇo dravaḥ, snehacaturthaṃśo bheṣajakalkaḥ,
  tadaikadhyaṃ saṃṛjya vipacedityeṣa snehapākakalpaḥ | athavā tatrodakadroṇe
  tvakpatraphalamūlādīnāṃ tulāmāvāpya caturbhāgāvaśiṣṭaṃ
  niṣkvāthyāpaharedityeṣa kaṣāyapākakalpaḥ; snehakuḍave bheṣajapalaṃ piṣṭaṃ
  kalkaṃ caturguṇaṃ dravamāvāpya vipacedityeṣa snehapākakalpaḥ || </l>

  <l xml:id="SS.4.31.9"><label>ci.31.9</label> bhavataś cātra snehabheṣajatoyānāṃ
  pramāṇaṃ yatra neritam | tatrāyaṃ vidhirāstheyo nirdiṣṭe tadvadeva tu || </l>

  <l xml:id="SS.4.31.10"><label>ci.31.10</label> anukte dravakārye tu sarvatra
  salilaṃ matam | kalkakvāthāvanirdeśe gaṇāttasmāt prayojayet || </l>

  <l xml:id="SS.4.31.11"><label>ci.31.11</label> ata ūrdhvaṃ
  snehapākakramam upadekṣyāmaḥ | sa tu trividhaḥ; tadyathā mṛduḥ, madhyamaḥ,
  khara iti | tatra snehauṣadhivivekamātraṃ yatra bheṣajaṃ sa mṛduriti,
  madhūcchiṣṭamiva viśadamavilepi yatra bheṣajaṃ sa madhyamaḥ,
  kṛṣṇamavasannamīṣadviśadaṃ cikkaṇaṃ ca yatra bheṣajaṃ sa khara iti; ata
  ūrdhvaṃ dagdhasneho bhavati, taṃ punaḥ sādhu sādhayet | tatra
  pānābhyavahārayor mṛduḥ, nasyābhyaṅgayor madhyamaḥ, bastikarṇapūraṇayostu
  khara iti || </l>

  <l xml:id="SS.4.31.12"><label>ci.31.12</label> bhavataś cātra śabdasyoparame
  prāpte phenasyopaśame tathā | gandhavarṇarasādīnāṃ saṃpattau siddhim ādiśet || </l>

  <l xml:id="SS.4.31.13"><label>ci.31.13</label> ghṛtasyaivaṃ vipakvasya jānīyāt
  kuśalo bhiṣak | pheno 'timātraṃ tailasya śeṣaṃ ghṛtavadādiśet || </l>

  <l xml:id="SS.4.31.14"><label>ci.31.14</label> ata ūrdhvaṃ
  snehapānakramam upadekṣyāmaḥ atha khalu laghukoṣṭhāyāturāya
  kṛtamaṅgalasvastivācanāyodayagiriśikharasaṃsthite
  prataptakanakanikarapītalohite savitari yathābalaṃ tailasya ghṛtasya vā
  mātrāṃ pātuṃ prayacchet | pītamātre coṣṇodakenopaspṛśya sopānatko yathāsukhaṃ
  viharet || </l>

  <l xml:id="SS.4.31.15"><label>ci.31.15</label> rūkṣakṣataviṣārtānāṃ
  vātapittavikāriṇām | hīnamedhāsmṛtīnāṃ ca sarpiḥpānaṃ praśasyate || </l>

  <l xml:id="SS.4.31.16"><label>ci.31.16</label> kṛmikoṣṭhānilāviṣṭāḥ
  pravṛddhakaphamedasaḥ | pibeyustailasātmyāś ca tailaṃ dārḍhyārthinaś ca ye || </l>

  <l xml:id="SS.4.31.17"><label>ci.31.17</label> vyāyāmakarśitāḥ śuṣkaretoraktā
  mahārujaḥ | mahāgnimārutaprāṇā vasāyogyā narāḥ smṛtāḥ || </l>

  <l xml:id="SS.4.31.18"><label>ci.31.18</label> krūrāśayāḥ kleśasahā vātārtā
  dīptavahnayaḥ | majjānamāpnuyuḥ sarve sarpirvā svauṣadhānvitam || </l>

  <l xml:id="SS.4.31.19"><label>ci.31.19</label> kevalaṃ paittike sarpirvātike
  lavaṇānvitam | deyaṃ bahukaphe cāpi vyoṣakṣārasamāyutam || </l>

  <l xml:id="SS.4.31.20"><label>ci.31.20</label> doṣāṇāmalpabhūyastvaṃ saṃsargaṃ
  samavekṣya ca | yuñjyāttriṣaṣṭidhābhinnaiḥ samāsavyāsato rasaiḥ || </l>

  <l xml:id="SS.4.31.21"><label>ci.31.21</label> snehasātmyaḥ kleśasahaḥ kāle
  nātyuṣṇaśītale | accham eva pibet snehamacchapānaṃ hi pūjitam || </l>

  <l xml:id="SS.4.31.22"><label>ci.31.22</label> śītakāle divā snehamuṣṇakāle
  pibenniśi | vātapittādhiko rātrau vātaśleṣmādhiko divā || </l>

  <l xml:id="SS.4.31.23"><label>ci.31.23</label> vātapittādhikasyoṣṇe
  tṛṇamūrcchonmādakārakaḥ | śīte vātakaphārtasya gauravāruciśūlakṛt || </l>

  <l xml:id="SS.4.31.24"><label>ci.31.24</label> snehapītasya cettṛṣṇā
  pibeduṣṇodakaṃ naraḥ | evaṃ cānupaśāmyantyāṃ snehamuṣṇāmbunā vamet || </l>

  <l xml:id="SS.4.31.25"><label>ci.31.25</label> dihyācchītaiḥ śiraḥ śītaṃ toyaṃ
  cāpyavagāhayet | yā mātrā parijīryeta caturbhāgagate 'hani || </l>

  <l xml:id="SS.4.31.26"><label>ci.31.26</label> sā mātrā dīpayatyagnimalpadoṣe ca
  pūjitā | yā mātrā parijīryeta tathā 'rdhadivase gate || </l>

  <l xml:id="SS.4.31.27"><label>ci.31.27</label> sā vṛṣyā bṛṃhaṇī yā ca madhyadoṣe
  ca pūjitā | yā mātrā parijīryeta caturbhāgāvaśeṣite || </l>

  <l xml:id="SS.4.31.28"><label>ci.31.28</label> snehanīyā ca sā mātrā bahudoṣe ca
  pūjitā | yā mātrā parijīryet tu tathā pariṇate 'hani || </l>

  <l xml:id="SS.4.31.29"><label>ci.31.29</label> glānimūrcchāmadān hitvā sā mātrā
  pūjitā bhavet | ahorātrādasaṃduṣṭā yā mātrā parijīryati || </l>

  <l xml:id="SS.4.31.30"><label>ci.31.30</label> sā tu
  kuṣṭhavoṣonmādagrahāpasmāranāśinī | yathāgni prathamāṃ mātrāṃ pāyayeta
  vicakṣaṇaḥ || </l>

  <l xml:id="SS.4.31.31"><label>ci.31.31</label> pīto hy atibahuḥ sneho janayet
  prāṇasaṃśayam | mithyācārādbahutvād vā yasya sneho na jīryati || </l>

  <l xml:id="SS.4.31.32"><label>ci.31.32</label> viṣṭabhya cāpi jīryettaṃ
  vāriṇoṣṇena vāmayet | tataḥ snehaṃ punardadyāllaghukoṣṭhāya dehine |
  jīrṇājīrṇaviśaṅkāyāṃ snehasyoṣṇodakaṃ pibet || </l>

  <l xml:id="SS.4.31.33"><label>ci.31.33</label> tenodgāro bhavecchuddho bhaktaṃ
  rucis tathā | syuḥ pacyamāne tṛḍdāhabhramasādāratiklamāḥ || </l>

  <l xml:id="SS.4.31.34"><label>ci.31.34</label> pariṣicyādbhir uṣṇābhir jīrṇasnehaṃ
  tato naram | yavāgūṃ pāyayeccoṣṇāṃ kāmaṃ klinnālpataṇḍulām || </l>

  <l xml:id="SS.4.31.35"><label>ci.31.35</label> deyau yūṣarasau vā 'pi sugandhī
  snehavarjitau | kṛtau vā 'tyalpasarpiṣkau vilepī vā<ref rend="superscript
  footnote marker">*</ref> vidhīyate || </l>

  <l xml:id="SS.4.31.36"><label>ci.31.36</label> pibettryahaṃ caturahaṃ pañcāhaṃ
  ṣaḍahaṃ tathā | saptarātrāt paraṃ snehaḥ sātmyībhavati sevitaḥ || </l>

  <l xml:id="SS.4.31.37"><label>ci.31.37</label> sukumāraṃ kṛśaṃ vṛddhaṃ śiśuṃ
  snehadviṣaṃ tathā | tṛṣṇārtamuṣṇakāle ca saha bhaktena pāyayet || </l>

  <l xml:id="SS.4.31.38"><label>ci.31.38</label> pippalyo lavaṇaṃ snehāś catvāro
  dadhimastukaḥ | pītamaikadhyametaddhi sadyaḥsnehanamucyate || </l>

  <l xml:id="SS.4.31.39"><label>ci.31.39</label> bhṛṣṭā māṃsarase snigdhā yavāgūḥ
  sūpakalpitā | <ref rend="superscript footnote marker">*</ref>prakṣudrā
  pīyamānā tu sadyaḥsnehanamucyate || </l>

  <l xml:id="SS.4.31.40"><label>ci.31.40</label> sarpiṣmatī payaḥsiddhā yavāgūḥ
  svalpataṇḍulā | sasvoṣṇā sevyamānā tu sadyaḥsnehanamucyate || </l>

  <l xml:id="SS.4.31.41"><label>ci.31.41</label> pippalyo lavaṇaṃ sarpistilapiṣṭaṃ
  varāhajā | vasā ca pītamaikadhyaṃ sadyaḥsnehanamucyate || </l>

  <l xml:id="SS.4.31.42"><label>ci.31.42</label> śarkarācūrṇasaṃsṛṣṭe dohanasthe
  ghṛte tu gām | dugdhvā kṣīraṃ pibedrūkṣaḥ sadyaḥsnehanamucyate || </l>

  <l xml:id="SS.4.31.43"><label>ci.31.43</label> yavakolakulatthānāṃ kvātho
  māgadhikānvitaḥ | payo dadhi surā ceti ghṛtamapyaṣṭamaṃ bhavet<ref
  rend="superscript footnote marker">*</ref> || </l>

  <l xml:id="SS.4.31.44"><label>ci.31.44</label> siddhametair ghṛtaṃ pītaṃ
  sadyaḥsnehanam uttamam | rājñe rājasamebhyo vā deyametadghṛtottamam || </l>

  <l xml:id="SS.4.31.45"><label>ci.31.45</label> balahīneṣu vṛddheṣu
  mṛdvagnistrīhatātmasu | alpadoṣeṣu yojyāḥ syur ye yogāḥ samyagīritāḥ || </l>

  <l xml:id="SS.4.31.46"><label>ci.31.46</label> vivarjayet snehapānamajīrṇī
  taruṇajvarī<ref rend="superscript footnote marker">*</ref> |
  durbalo 'rocakī sthūlo mūrcchārto madapīḍitaḥ || </l>

  <l xml:id="SS.4.31.47"><label>ci.31.47</label> chardyarditaḥ pipāsārtaḥ śrāntaḥ
  pānaklamānvitaḥ | dattabastirviriktaś ca vānto yaś cāpi mānavaḥ || </l>

  <l xml:id="SS.4.31.48"><label>ci.31.48</label> akāle durdine caiva na ca snehaṃ
  pibennaraḥ | akāle ca prasūtā strī snehapānaṃ vivarjayet || </l>

  <l xml:id="SS.4.31.49"><label>ci.31.49</label> snehapānādbhavantyeṣāṃ nṝṇāṃ
  nānāvidhā gadāḥ | gadā vā kṛcchratāṃ yānti na sidhyantyathavā punaḥ || </l>

  <l xml:id="SS.4.31.50"><label>ci.31.50</label> garbhāśaye 'vaśeṣāḥ syū
  raktakledamalāstataḥ | snehaṃ jahyānniṣeveta pācanaṃ rūkṣam eva ca || </l>

  <l xml:id="SS.4.31.51"><label>ci.31.51</label> daśarātrāttataḥ snehaṃ
  yathāvadavacārayet | purīṣaṃ grathitaṃ rūkṣaṃ kṛcchrādannaṃ vipacyate || </l>

  <l xml:id="SS.4.31.52"><label>ci.31.52</label> uro vidahate vāyuḥ koṣṭhād upari
  dhāvati | durvarṇo durbalaś caiva rūkṣo bhavati mānavaḥ || </l>

  <l xml:id="SS.4.31.53"><label>ci.31.53</label> susnigdhā tvagviṭśaithilyaṃ
  dīpto 'gnir mṛdugātratā | glānir lāghavam aṅgānām adhastāt snehadarśanam |
  samyaksnigdhasya liṅgāni snehodvegas tathaiva ca || </l>

  <l xml:id="SS.4.31.54"><label>ci.31.54</label> bhaktadveṣo mukhasrāvo gudadāhaḥ
  pravāhikā | purīṣātipravṛttiś ca bhṛśasnigdhasya lakṣaṇam || </l>

  <l xml:id="SS.4.31.55"><label>ci.31.55</label> rūkṣasya snehanaṃ snehair
  atisnigdhasya rūkṣaṇam | śyāmākakoradūṣānnatakrapiṇyākaśaktubhiḥ || </l>

  <l xml:id="SS.4.31.56"><label>ci.31.56</label> dīptāntaragniḥ pariśuddhakoṣṭhaḥ
  pratyagradhāturbalavarṇayuktaḥ | dṛḍhendriyo mandajaraḥ śatāyuḥ
  snehopasevī<ref rend="superscript footnote marker">*</ref> puruṣo
  bhavet tu || </l>

  <l xml:id="SS.4.31.57"><label>ci.31.57</label> sneho hito
  durbalahnidehasandhukṣaṇe vyādhinipīḍitasya | balānvitau bhojanadoṣajātaiḥ
  pramardituṃ tau sahasā na sādhyau ||</l>

  <p ana="trailer">iti suśrutasaṃhitāyāṃ cikitsāsthāne snehopayaugikacikitsitaṃ
  nāmaikatriṃśattamo 'dhyāyaḥ ||31 ||</p>
 </div>
 
 
 <div n="32" type="adhyāya">
  <head>dvātriṃśattamo 'dhyāyaḥ |</head>
  <l xml:id="SS.4.32.1"><label>ci.32.1</label> athātaḥ svedāvacāraṇīyaṃ cikitsitaṃ
  vyākhyāsyāmaḥ || </l>

  <l xml:id="SS.4.32.2"><label>ci.32.2</label> yathovāca bhagavān dhanvantariḥ || </l>

  <l xml:id="SS.4.32.3"><label>ci.32.3</label> caturvidhaḥ svedaḥ tadyathā
  tāpasveda, ūṣmasveda, upanāhasvedo, dravasveda iti atra
  sarvasvedavikalpāvarodhaḥ || </l>

  <l xml:id="SS.4.32.4"><label>ci.32.4</label> tatra tāpasvedaḥ
  pāṇikāṃsyakandukakapālavālukāvastraiḥ prayujyate, śayānasya cāṅgatāpo
  bahuśaḥ khādirāṅgārair iti<ref rend="superscript footnote marker">*</ref> || </l>

  <l xml:id="SS.4.32.5"><label>ci.32.5</label> ūṣmasvedastu
  kapālapāṣāśeṣṭakālohapiṇḍānagnivarṇānadbhir āsiñcedamladravyair vā,
  tairārdrālaktakapariveṣṭitair aṅgapradeśaṃ<ref rend="superscript footnote
  marker">*</ref> svedayet |
  māṃsarasapayodadhisnehadhānyāmlavātaharapatrabhaṅgakvāthapūrṇāṃ vā
  kumbhīmanutaptāṃ prāvṛtyoṣmāṇaṃ gṛhṇīyāt | pārśvacchidreṇa vā
  kumbhenādhomukhena tasyā mukham abhis andhāya tasmiñchidrehastiśuṇḍākārāṃ
  nāḍīṃ praṇidhāya taṃ svedayet || </l>

  <l xml:id="SS.4.32.6"><label>ci.32.6</label> sukhopaviṣṭaṃ svabhyaktaṃ
  guruprāvaraṇāvṛtam | hastiśuṇḍikayā nāḍyā svedayed vātarogiṇam | sukhā
  sarvāṅgagā hyeṣā na ca kliśnāti mānavam || </l>

  <l xml:id="SS.4.32.7"><label>ci.32.7</label> vyāmārdhamātrā trirvakrā
  hastihastasamākṛtiḥ | svedanārthe hitā nāḍī kailiñjī hastiśuṇḍikā || </l>

  <l xml:id="SS.4.32.8"><label>ci.32.8</label> puruṣāyāmamātrāṃ ca bhūmimutkīrya
  khādiraiḥ | kāṣṭhair dagdhvā tathā 'bhyukṣya kṣīradhānyāmlavāribhiḥ || </l>

  <l xml:id="SS.4.32.9"><label>ci.32.9</label> patrabhaṅgair avacchādya śayānaṃ
  svedayettataḥ | pūrvavat svedayed dagdhvā bhasmāpohyāpi vā śilām || </l>

  <l xml:id="SS.4.32.10"><label>ci.32.10</label> pūrvavat kuṭīṃ vā caturdvārāṃ
  kṛtvā tasyām upaviṣṭasyāntaś caturdvāre 'ṅgārānupasandhāya taṃ svedayet || </l>

  <l xml:id="SS.4.32.11"><label>ci.32.11</label>
  <ref rend="superscript footnote marker">*</ref>kośadhānyāni vā
  samyagupasvedyāstīrya kiliñje 'nyasmin vā tatpratirūpake śayānaṃ prāvṛtya
  svedayet; evaṃ pāṃśugośakṛttuṣabusapalāloṣm abhiḥ svedayet || </l>

  <l xml:id="SS.4.32.12"><label>ci.32.12</label> upanāhasvedastu
  vātaharamūlakalkair amlapiṣṭair lavaṇapragāḍhaiḥ susnigdhaiḥ sukhoṣṇaiḥ
  pradihya svedayet | evaṃ kākolyādibhir elādibhiḥ
  surasādibhis tilātasīsarṣapakalkaiḥ kṛśarāpāyasotkārikābhir veśavāraiḥ
  sālvaṇair vā tanuvastrāvanaddhaiḥ svedayet || </l>

  <l xml:id="SS.4.32.13"><label>ci.32.13</label> dravasvedastu
  vātaharadravyakvāthapūrṇe koṣṇakaṭāhe<ref rend="superscript footnote marker"
  >*</ref> droṇyāṃ vā 'vagāhya svedayet, evaṃ
  payomāṃsarasayūṣatailadhānyāmlaghṛtavasāmūtreṣv avagāheta; etair eva <ref
  rend="superscript footnote marker">*</ref>sukhoṣṇaiḥ kaṣāyaiś ca
  pariṣiñcediti || </l>

  <l xml:id="SS.4.32.14"><label>ci.32.14</label> tatra tāpoṣmasvedau viśeṣataḥ
  śleṣmaghnau, upanāhasvedo vātaghnaḥ, anyatarasmin pittasaṃsṛṣṭe dravasveda
  iti || </l>

  <l xml:id="SS.4.32.15"><label>ci.32.15</label> kaphamedonvite vāyau
  nivātātapaguruprāvaraṇaniyuddhādhvavyāyāmabhāraharaṇāmarṣaiḥ
  svedamutpādayed iti || </l>

  <l xml:id="SS.4.32.16"><label>ci.32.16</label> bhavanti cātra caturvidho
  yo 'bhihito dvidhā svedaḥ prayujyate | sarvasminn eva dehe tu dehasyāvayave
  tathā || </l>

  <l xml:id="SS.4.32.17"><label>ci.32.17</label> yeṣāṃ nasyaṃ vidhātavyaṃ
  bastiś caiva hi dehinām | śodhanīyāś ca ye kecit pūrvaṃ svedyās tu te matāḥ || </l>

  <l xml:id="SS.4.32.18"><label>ci.32.18</label> paś cāt svedyā hṛte śalye
  mūḍhagarbhā 'nupadravā | samyak prajātā kāle yā paś cāt svedyā vijānatā || </l>

  <l xml:id="SS.4.32.19"><label>ci.32.19</label> svedyaḥ pūrvaṃ ca paś cācca
  bhagandaryarśasas tathā | aśmaryā cāturo jantuḥ śeṣāñchāstre pracakṣmahe || </l>

  <l xml:id="SS.4.32.20"><label>ci.32.20</label> nānabhyakte nāpi cāsnigdhadehe
  svedo yojyaḥ svedavidbhiḥ kathañcit | dṛṣṭaṃ loke kāṣṭhamasnigdhamāśu
  gacchedbhaṅgaṃ svedayogair gṛhītam || </l>

  <l xml:id="SS.4.32.21"><label>ci.32.21</label> snehaklinnā dhātusaṃsthāś ca doṣāḥ
  svasthānasthā ye ca mārgeṣu līnāḥ | samyak svedair yojitais te dravatvaṃ
  prāptāḥ koṣṭhaṃ <ref rend="superscript footnote marker"
  >*</ref>śodhanair yāntyaśeṣam || </l>

  <l xml:id="SS.4.32.22"><label>ci.32.22</label> agnerdīptiṃ mārdavaṃ tvakprasādaṃ
  bhaktaśraddhāṃ srotasāṃ nirmalatvam | kuryāt svedo hanti nidrāṃ satandrāṃ
  sandhīn stabdhāṃśceṣṭayed āśu yuktaḥ || </l>

  <l xml:id="SS.4.32.23"><label>ci.32.23</label> svedāsrāvo vyādhihānirlaghutvaṃ
  śītārthitvaṃ mārdavaṃ cāturasya | samyaksvinne lakṣaṇaṃ
  prāhuretanmithyāsvinne vyatyayenaitad eva || </l>

  <l xml:id="SS.4.32.24"><label>ci.32.24</label> svinne 'tyarthaṃ sandhipīḍā
  vidāhaḥ sphoṭotpattiḥ pittaraktaprakopaḥ | mūrcchā bhrāntirdāhatṛṣṇe klamaś ca
  kuryāt tūrṇaṃ tatra śītaṃ vidhānam || </l>

  <l xml:id="SS.4.32.25"><label>ci.32.25</label> pāṇḍurmehī pittaraktī kṣayārtaḥ
  kṣāmo 'jīrṇī <ref rend="superscript footnote marker">*</ref>codarārto
  viṣārtaḥ | tṛḍcchardyārto garbhiṇī pītamadyo <ref rend="superscript footnote
  marker">*</ref>naite svedyā yaś ca martyo<ref
  rend="superscript footnote
  marker">*</ref>atisārī | svedādeṣāṃ yānti
  dehā vināśaṃ nosādhyatvaṃ yānti caiṣāṃ vikārāḥ || </l>

  <l xml:id="SS.4.32.26"><label>ci.32.26</label> svedaiḥ sādhyo
  durbalo 'jīrṇabhaktaḥ syātāṃ ceddvau svedanīyau tatastau | eteṣāṃ svedasādhyā
  ye vyādhayasteṣu buddhimān | mṛdūn svedān prayuñjīta tathā hṛnmuṣkadṛṣṭiṣu || </l>

  <l xml:id="SS.4.32.27"><label>ci.32.27</label> sarvān svedānnivāte ca
  jīrṇānnasyāvacārayet | snehābhyaktaśarīrasya śītairācchādya cakṣuṣī || </l>

  <l xml:id="SS.4.32.28"><label>ci.32.28</label> svidyamānasya ca muhurhṛdayaṃ
  śītalaiḥ spṛśet | samyaksvinnaṃ vimṛditaṃ snātamuṣṇāmbubhiḥ śanaiḥ || </l>

  <l xml:id="SS.4.32.29"><label>ci.32.29</label> svabhyaktaṃ prāvṛtāṅgaṃ ca
  nivātaśaraṇasthitam | bhojayed anabhiṣyandi sarvaṃ cācāram ādiśet ||</l>

  <p ana="trailer">iti suśrutasaṃhitāyāṃ cikitsāsthāne svedāvacāraṇīyaṃ cikitsitaṃ
  nāma dvātriṃśo 'dhyāyaḥ ||32 ||</p>
 </div>
 <div n="33" type="adhyāya">
  <head>trayastriṃśattamo 'dhyāyaḥ |</head>
  <l xml:id="SS.4.33.1"><label>ci.33.1</label> athāto
  vamanavirecanasādhyopadravacikitsitaṃ vyākhyāsyāmaḥ || </l>

  <l xml:id="SS.4.33.2"><label>ci.33.2</label> yathovāca bhagavān dhanvantariḥ || </l>

  <l xml:id="SS.4.33.3"><label>ci.33.3</label> doṣāḥ kṣīṇā bṛṃhayitavyāḥ, kupitāḥ
  praśamayitavyāḥ, vṛddhā nirhartavyāḥ, samāḥ paripālyā iti siddhāntaḥ || </l>

  <l xml:id="SS.4.33.4"><label>ci.33.4</label> prādhānyena vamanavirecane vartate
  nirharaṇe doṣāṇām | tasmāt tayor vidhānam ucyamānam upadhāraya || </l>

  <l xml:id="SS.4.33.5"><label>ci.33.5</label> athāturaṃ snigdhaṃ
  svinnam abhiṣyandibhir āhārair anavabaddhadoṣamavalokya śvo vamanaṃ
  pāyayitā 'smīti saṃbhojayet tīkṣṇāgniṃ balavantaṃ bahudoṣaṃ mahāvyādhiparītaṃ
  vamanasātmyaṃ ca || </l>

  <l xml:id="SS.4.33.6"><label>ci.33.6</label> bhavati cātra peśalair vividhair
  annair doṣānutkleśya dehinaḥ | snigdhasvinnāya vamanaṃ dattaṃ samyak
  pravartate || </l>

  <l xml:id="SS.4.33.7"><label>ci.33.7</label> athāparedyuḥ pūrvāhṇe sādhāraṇe
  kāle vamanadravyakaṣāyakalkacūrṇasnehānām anyatamasya mātrāṃ pāyayitvā
  vāmayed yathāyogaṃ koṣṭhaviśeṣamavekṣya; asātmyabībhatsadurgandhadurdarśanāni
  ca vamanāni vidadhyāt, ato viparītāni virecanāni; tatra sukumāraṃ kṛśaṃ
  bālaṃ vṛddhaṃ bhīruṃ vā vamanasādhyeṣu vikāreṣu
  kṣīradadhitakrayavāgūnāmanyatamamākaṇṭhaṃ pāyayet, pītauṣadhaṃ ca
  pāṇibhir agnitaptaiḥ pratāpyamānaṃ muhūrtamupekṣeta; tasya ca
  svedaprādurbhāveṇa śithilatāmāpannaṃ svebhyaḥ sthānebhyaḥ pracalitaṃ
  kukṣimanusṛtaṃ jānīyāt, tataḥ pravṛttahṛllāsaṃ jñātvā
  jānumātrāsanopaviṣṭamāptair lalāṭe pṛṣṭhe pārśvayoḥ kaṇṭhe ca pāṇibhiḥ
  suparigṛhītamaṅgulīgandharvahastotpalanālānām anyatamena kaṇṭham abhis pṛśantaṃ
  vāmayettāvadyāvat samyagvāntaliṅgānīti || </l>

  <l xml:id="SS.4.33.8"><label>ci.33.8</label> bhavataś cātra kaphaprasekaṃ
  hṛdyāviśuddhiṃ kaṇḍūṃ ca duścharditaliṅgam āhuḥ | pittātiyogaṃ ca cisaṃjñatāṃ
  ca hṛtkaṇṭhapīḍām api cātivānte || </l>

  <l xml:id="SS.4.33.9"><label>ci.33.9</label> pitte kaphasyānu sukhaṃ pravṛtte
  śuddheṣu hṛtkaṇṭhaśiraḥsu cāpi | laghau ca dehe kaphasaṃsrave ca sthite
  suvāntaṃ puruṣaṃ vyavasyet || </l>

  <l xml:id="SS.4.33.10"><label>ci.33.10</label> samyagvāntaṃ cainam abhis amīkṣya
  snehanavirecanaśamanānāṃ dhūmānām anyatamaṃ sāmarthyataḥ
  pāyayitvā++ācārikam ādiśet || </l>

  <l xml:id="SS.4.33.11"><label>ci.33.11</label> bhavanti cātra tato 'parāhṇe
  śuciśuddhadehamuṣṇābhir addbhiḥ pariṣiktagātram | kulatthamudgāḍhakijāṅgalānāṃ
  yūṣai rasair vā 'pyupabhojayet tu || </l>

  <l xml:id="SS.4.33.12"><label>ci.33.12</label>
  kāsopalepasvarabhedanidrātandrāsyadaurgandhyaviṣopasargāḥ |
  kaphaprasekagrahaṇīpradoṣā na santi jantorvamataḥ kadācit || </l>

  <l xml:id="SS.4.33.13"><label>ci.33.13</label> chinne tarau puṣpaphalaprarohā
  yathā vināśaṃ sahasā vrajanti | tathā hṛte śleṣmaṇi śodhanena tajjā vikārāḥ
  praśamaṃ prayānti || </l>

  <l xml:id="SS.4.33.14"><label>ci.33.14</label> na
  vāmayettaimirikordhvavātagulmodaraplīhakṛmiśramārtān<ref
  rend="superscript footnote marker">*</ref> |
  sthūlakṣatakṣīṇakṛśātivṛddhamūtrāturān kevalavātarogān || </l>

  <l xml:id="SS.4.33.15"><label>ci.33.15</label>
  svaropaghātādhyayanaprasaktaduśchardiduḥkoṣṭhatṛḍārtabālām |
  ūrdhvāsrapittikṣudhitātirūkṣagarbhiṇyudāvartirūhitāṃś ca || </l>

  <l xml:id="SS.4.33.16"><label>ci.33.16</label> avamyavamanādrogāḥ kṛcchratāṃ
  yānti dehinām | asādhyatāṃ vā gacchanti naite vāmyāstataḥ smṛtāḥ || </l>

  <l xml:id="SS.4.33.17"><label>ci.33.17</label> ete 'pyajīrṇavyathitā vāmyā ye ca
  viṣāturāḥ | atīva colbaṇakaphāste ca syur madhukāmbunā || </l>

  <l xml:id="SS.4.33.18"><label>ci.33.18</label> vāmyāstu
  viṣaśoṣastanyadoṣamandāgnyunmādāpasmāraślīpadārbudavidārikāmedomehagarajvarārucyapacyāmātīsārahṛdrogacittavibhramavisarpavidradhyajīrṇamukhaprasekahṛllāsaśvāsakāsapīnasapūtīnāsakaṇṭhauṣṭhavaktrapākakarṇasrāvādhijihvopajihvikāgalaśuṇḍikādhaḥśoṇitapittinaḥ
  kaphasthānajeṣu vikāreṣv anye ca kaphavyādhiparītā iti || </l>

  <l xml:id="SS.4.33.19"><label>ci.33.19</label> virecanam api snigdhasvinnāya
  vāntāya ca deyam; avāntasya hi samyagviriktasyāpi sato 'dhaḥ srastaḥ śleṣmā
  grahaṇīṃ chādayati, gauravamāpādayati, pravāhikāṃ vā janayati || </l>

  <l xml:id="SS.4.33.20"><label>ci.33.20</label> athāturaṃ śvo virecanaṃ
  pāyayitā 'smīti pūrvāhṇe laghu bhojayet , phalāmlamuṣṇodakaṃ cainamanupāyayet |
  athāpare 'hani vigataśleṣmadhātumāturopakramaṇīyādavekṣyāturamathāsmai
  auṣadhamātrāṃ pātuṃ prayacchet || </l>

  <l xml:id="SS.4.33.21"><label>ci.33.21</label> tatra mṛduḥ, krūro, madhyama iti
  trividhaḥ koṣṭho bhavati | tatra bahupitto mṛduḥ, sa dugdhenāpi viricyate;
  bahuvātaśleṣmā krūraḥ, sa durvirecyaḥ; samadoṣo madhyamaḥ, sa sādhāraṇa iti |
  tatra mṛdau mātrā mṛdvī, tīkṣṇā krūre, madhye madhyā kartavyeti | pītauṣadhaś
  ca tanmanāḥ śayyābhyāśe virecyate || </l>

  <l xml:id="SS.4.33.22"><label>ci.33.22</label> virecanaṃ pītavāṃs tu na vegān
  dhārayed budhaḥ | nivātaśāyī śītāmbu na spṛśenna pravāhayet || </l>

  <l xml:id="SS.4.33.23"><label>ci.33.23</label> yathā ca vamane
  prasekauṣadhakaphapittānilāḥ krameṇa gacchanti, evaṃ virecane
  mūtrapurīṣapittauṣadhakaphā iti || </l>

  <l xml:id="SS.4.33.24"><label>ci.33.24</label> bhavanti cātra hṛtkukṣyaśuddhiḥ
  paridāhakaṇḍūviṇmūtrasaṅgāś ca na sadvirikte | mūrcchāgudabhraṃśakaphātiyogāḥ
  śūlodgamaś cātiviriktaliṅgam || </l>

  <l xml:id="SS.4.33.25"><label>ci.33.25</label> gateṣu doṣeṣu kaphānviteṣu
  nābhyā<ref rend="superscript footnote marker">*</ref> laghutve manasaś
  ca tuṣṭau | gate 'nile cāpyanulomabhāvaṃ samyagviriktaṃ manujaṃ vyavasyet || </l>

  <l xml:id="SS.4.33.26"><label>ci.33.26</label> mandāgnimakṣīṇamasadviriktaṃ na
  pāyayetāhani tatra peyām | kṣīṇaṃ tṛṣārtaṃ suvirecitaṃ ca tanvīṃ sukhoṣṇāṃ
  laghu pāyayec ca || </l>

  <l xml:id="SS.4.33.27"><label>ci.33.27</label> buddheḥ prasādaṃ balamindiryāṇāṃ
  dhātusthiratvaṃ balamagnidīptim | cirāc ca pākaṃ vayasaḥ karoti virecanaṃ
  samyagupāsyamānam || </l>

  <l xml:id="SS.4.33.28"><label>ci.33.28</label> yathaudakānāmudake 'panīte
  carasthirāṇāṃ bhavati praṇāśaḥ | pitte hṛte tvevam upadravāṇāṃ pittātmakānāṃ
  bhavati praṇāśaḥ || </l>

  <l xml:id="SS.4.33.29"><label>ci.33.29</label>
  mandāgnyatisnehitabālavṛddhasthūlāḥ kṣatakṣīṇabhayopataptāḥ |
  śrāntastṛṣārto 'parijīrṇabhakto garbhiṇyadho gacchati yasya cāsṛk || </l>

  <l xml:id="SS.4.33.30"><label>ci.33.30</label> navapraviśyāyamadātyayī ca
  navajravī yā ca navaprasūtā | śalyārditāś cāpyavirecanīyāḥ snehādibhir ye
  tvanupaskṛtāś ca || </l>

  <l xml:id="SS.4.33.31"><label>ci.33.31</label> virecanair yānti narā
  vināśamajñaprayuktair avirecanīyāḥ || </l>

  <l xml:id="SS.4.33.32"><label>ci.33.32</label> virecyās tu
  jvaragarārucyarśo 'rbudodaragranthividradhipāṇḍurogāpasmārahṛdrogavātaraktabhagandaracchardiyonirogavisarpagulmapakvāśayarugvibandhavisūcikālasakamūtrāghātakuṣṭhavisphoṭakapramehānāhaplīhaśophavṛddhiśastrakṣatakṣārāgnidagdhaduṣṭavraṇākṣipākakācatimirābhiṣyandaśiraḥkarṇākṣināsāsyagudameḍhradāhordhvaraktapittakṛmikoṣṭhinaḥ
  pittasthānajeṣv anyeṣu ca vikāreṣv anye ca paittikavyādhiparītā iti || </l>

  <l xml:id="SS.4.33.33"><label>ci.33.33</label>
  saratvasaukṣmyataikṣṇyauṣṇyavikāśitvair virecanam | vamanaṃ tu hareddoṣaṃ
  prakṛtyā gatamanyathā || </l>

  <l xml:id="SS.4.33.34"><label>ci.33.34</label> yātyadho doṣamādāya pacyamānaṃ
  virecanam | guṇotkarṣāhvrajatyūrdhvamapakvaṃ vamanaṃ punaḥ || </l>

  <l xml:id="SS.4.33.35"><label>ci.33.35</label> mṛdukoṣṭhasya dīptāgneratitīkṣṇaṃ
  virecanam | na samyaṅnirhareddoṣānativegapradhāvitam<ref rend="superscript
  footnote marker">*</ref> || </l>

  <l xml:id="SS.4.33.36"><label>ci.33.36</label> pītaṃ yadauṣadhaṃ
  prātarbhuktapākasame kṣaṇe | paktiṃ gacchati doṣāṃś ca nirharettat
  praśasyate || </l>

  <l xml:id="SS.4.33.37"><label>ci.33.37</label> durbalasya calān doṣānalpānalpān
  punaḥ punaḥ | haret prabhūtānakpāṃs tu śamayet pracyutānapi || </l>

  <l xml:id="SS.4.33.38"><label>ci.33.38</label> hareddoṣāṃś calān pakvān balino
  durbalasya vā | calā hyupekṣitā doṣāḥ kleśayeyuściraṃ naram || </l>

  <l xml:id="SS.4.33.39"><label>ci.33.39</label> mandāgniṃ krūrakoṣṭhaṃ ca
  sakṣāralavaṇair ghṛtaiḥ | sandhukṣitāgniṃ snigdhaṃ ca svinnaṃ caiva
  virecayet || </l>

  <l xml:id="SS.4.33.40"><label>ci.33.40</label> snigdhasvinnasya
  bhaiṣajyair doṣastūtkleśito balāt | nilīyate na mārgeṣu snigdhe bhāṇḍa
  ivodakam || </l>

  <l xml:id="SS.4.33.41"><label>ci.33.41</label> na cātisnehapītas tu pibet
  snehavirecanam | doṣāḥ pracalitāḥ<ref rend="superscript footnote marker"
  >*</ref> sthānādbhūyaḥ śliṣyanti vartmasu || </l>

  <l xml:id="SS.4.33.42"><label>ci.33.42</label>
  viṣābhighātapiḍakāśophapāṇḍuvisarpiṇaḥ | nātisnigdhā viśodhyāḥ syustathā
  kuṣṭhipramehiṇaḥ || </l>

  <l xml:id="SS.4.33.43"><label>ci.33.43</label> virūkṣya snehasātmyaṃ tu bhūyaḥ
  saṃsnehya śodhayet | tena doṣā hṛtāstasya bhavanti balavardhanāḥ || </l>

  <l xml:id="SS.4.33.44"><label>ci.33.44</label> prāgapītaṃ naraṃ śodhyaṃ
  pāyayetauṣadhaṃ mṛdu | tato vijñātakoṣṭhasya kāryaṃ saṃśodhanaṃ punaḥ || </l>

  <l xml:id="SS.4.33.45"><label>ci.33.45</label> sukhaṃ dṛṣṭaphalaṃ
  hṛdyamalpamātraṃ mahāguṇam | vyāpatsvalpātyayaṃ cāpi pibennṛpatirauṣadham || </l>

  <l xml:id="SS.4.33.46"><label>ci.33.46</label> snehasvedāvanabhyasya yastu
  saṃśodhanaṃ pibet | dāru śuṣkamivānāme dehastasya viśīryate || </l>

  <l xml:id="SS.4.33.47"><label>ci.33.47</label> snehasvedapracalitā rasaiḥ
  snigdhair udīritāḥ | doṣāḥ koṣṭhagatā jantoḥ sukhā hartuṃ viśodhanaiḥ ||</l>

  <p ana="trailer">iti suśrutasaṃhitāyāṃ cikitsāsthāne
  vamanavirecanasādhyopadravacikitsitaṃ nāma trayastriṃśo 'dhyāyaḥ ||33 ||</p>
 </div>
 <div n="34" type="adhyāya">
  <head>catustriṃśattamo 'dhyāyaḥ |</head>
  <l xml:id="SS.4.34.1"><label>ci.34.1</label> athāto
  vamanavirecanavyāpaccikitsitaṃ vyākhyāsyāmaḥ || </l>

  <l xml:id="SS.4.34.2"><label>ci.34.2</label> yathovāca bhagavān dhanvantariḥ || </l>

  <l xml:id="SS.4.34.3"><label>ci.34.3</label> vaidyāturanimittaṃ vamanaṃ
  virecanaṃ ca pañcadaśadhā vyāpadyate | tatra vamanasyādho gatirūrdhvaṃ
  virecanasyeti pṛthak; sāmānyamubhayoḥ sāvaśeṣaudhatvaṃ, jīrṇauṣadhatvaṃ,
  hīnadoṣāpahṛtatvaṃ, vātaśūlam, ayogo, atiyogo, jīvādānam, ādhmānaṃ,
  parikartikā, parisrāvaḥ, pravāhikā, hṛdayopasaraṇaṃ, vibandha, aṅgapragraha
  iti || </l>

  <l xml:id="SS.4.34.4"><label>ci.34.4</label> tatra
  bubhukṣāpīḍitasyātitīkṣṇāgnermṛdukoṣṭhasya cāvatiṣṭhamānaṃ durvamasya vā
  guṇasāmānyabhāvādvamanamadho gacchati, tatrepsitānavāptirdoṣotkleśaś ca<ref
  rend="superscript footnote marker">*</ref>; tamāśu snehayitvā
  bhūyastīkṣṇatarair vāmayet || </l>

  <l xml:id="SS.4.34.5"><label>ci.34.5</label>
  apariśuddhāmāśayasyotkliṣṭaśleṣmaṇaḥ saśeṣānnasya vā 'hṛdyamatiprabhūtaṃ vā
  virecanaṃ pītamūrdhvaṃ gacchati, tatrepsitānavāptirdoṣokleśaś ca<ref
  rend="superscript footnote marker">*</ref>;
  tatrāśuddhāmāśayamulbaṇaśleṣmāṇamāśu vāmayitvā bhūyastīkṣṇatarair virecayet,
  āmānvaye tvāmavat saṃvidhānam, ahṛdye 'tiprabhūte ca hṛdyaṃ pramāṇayuktaṃ ca;
  ata ūrdhvamuttiṣṭhatyauṣadhe na tṛtīyaṃ pāyayet, tatastvenaṃ
  madhughṛtaphāṇitayuktair lehair virecayet || </l>

  <l xml:id="SS.4.34.6"><label>ci.34.6</label>
  doṣavigrathitamalpamauṣadhamavasthitamūrdhvabhāgikamadhobhāgikaṃ vā na
  sraṃsayati doṣān, tatra tṛṣṇā pārśvaśūlaṃ chardirmūrcchā parvabhedo
  hṛllāso 'ratirudgārāviśuddhiś ca bhavati; tamuṣṇābhir adbhir āśu
  vāmayed ūrdhvabhāgike, adhobhāgike 'pi ca
  sāvaśeṣauṣadhamatipradhāvitadoṣamatibalamasamyagviriktalakṣaṇamapyevaṃ
  vāmayet || </l>

  <l xml:id="SS.4.34.7"><label>ci.34.7</label>
  krūrakoṣṭhasyātitīkṣṇāgneralpamauṣadhamalpaguṇaṃ vā bhaktavat pākam upaiti,
  tatra samudīrṇā doṣā yathākālamanirhrīyamāṇā vyādhivibhramaṃ balavibhraṃśaṃ
  cāpādayanti, tamanalpamamandamauṣadhaṃ ca pāyayet || </l>

  <l xml:id="SS.4.34.8"><label>ci.34.8</label> asnigdhasvinnenālpaguṇaṃ vā
  bheṣajam upayuktamalpān doṣān hanti; tatra vamane doṣaśeṣo gauravamutkleśaṃ
  hṛdayāviśuddhiṃ vyādhivṛddhiṃ ca karoti, tatra taṃ yathāyogaṃ pāyayitvā
  vāmayed dṛḍhataraṃ; virecane tu gudaparikartanamādhmānaṃ
  śirogauravamaniḥsaraṇaṃ vā vāyor vyādhivṛddhiṃ ca karoti; tam upapādya bhūyaḥ
  snehasvedābhyāṃ virecayed dṛḍhataraṃ, dṛḍhaṃ bahupracalitadoṣaṃ vā tṛtīye
  divase 'lpaguṇaṃ ceti || </l>

  <l xml:id="SS.4.34.9"><label>ci.34.9</label> asnigdhasvinnena
  rūkṣauṣadham upayuktamabrahmacāriṇā vā vāyuṃ kopayati, tatra vāyuḥ prakupitaḥ
  pārśvapṛṣṭhaśroṇimanyāmarmaśūlaṃ mūrcchāṃ bhramaṃ madaṃ saṃjñānāśaṃ ca
  karoti, taṃ vātaśūlamityācakṣate; tamabhyajya dhāvyasvedena svedayitvā
  yaṣṭīmadhukavipakvena tailenānuvāsayet || </l>

  <l xml:id="SS.4.34.10"><label>ci.34.10</label>
  snehasvedābhyām avibhāvitaśarīreṇālpamauṣadhamalpaguṇaṃ vā pītamūrdhvamadho
  vā nābhyeti doṣāṃścotkleśya taiḥ saha balakṣayamāpādayati, tatrādhmānaṃ
  hṛdayagrahastṛṣṇā mūrcchā dāhaś ca bhavati, tamayogamityācakṣate; tamāśu
  vāmayenmadanaphalalavaṇāmbubhir virecayettīkṣṇataraiḥ kaṣāyaiś ca | durvāntasya
  tu samutkliṣṭādoṣā vyāpya śarīraṃ
  kaṇḍūśvayathukuṣṭhapiḍakājvarāṅgamardanistodanāni kurvanti,
  tatastānaśeṣānmadauṣadhenāpaharet | asnigdhasvinnasya durviriktasyādhonābheḥ
  stabdhapūrṇodaratā śūlaṃ vātapurīṣasaṅgaḥ kaṇḍūmaṇḍalaprādurbhāvo vā
  bhavati, tamāsthāpya punaḥ saṃsrehya virecayettīkṣṇena | nātipravartamāne
  tiṣṭhati vā duṣṭasaṃśodhane tatsantejanārthamuṣṇodakaṃ pāyayet, pāṇitāpaiś ca
  pārśvodaram upasvedayet, tataḥ pravartante doṣāḥ | anupravṛtte cālpadoṣe
  jīrṇauṣadhaṃ bahudoṣamahaḥśeṣaṃ daśarātrādūrdhvam upasaṃskṛtadehaṃ
  snehasvedābhyāṃ bhūyaḥ śodhayet | durvirecyamāsthāpya punaḥ saṃsnehya
  virecayet | hrībhayalobhair vegāghātaśīlāḥ prāyaśaḥ striyo rājasamīpasthā
  vaṇijaḥ śrotriyāś ca bhavanti, tasmād ete durvirecyāḥ, bahuvātatvāt ; ata eva
  tānatisnigdhān svedopapannāñ śodhayet || </l>

  <l xml:id="SS.4.34.11"><label>ci.34.11</label>
  sngidhasvinnasyātimātramatimṛdukoṣṭhasya vā 'titīkṣṇamadhikaṃ vā
  dattamauṣadhamatiyogaṃ kuryāt | tatra vamanātiyoge
  pittātipravṛttirbalavisraṃso vātakopaś ca balavān bhavati, taṃ
  ghṛtenābhyajyāvagāhya śītāsvapsu śarkarāmadhumiśrair lehair upacaredyathāsvaṃ;
  virecanātiyoge kaphasyātipravṛttiruttarakālaṃ ca saraktasya, tatrāpi
  balavisraṃso vātakopaś ca balavān bhavati, <ref rend="superscript footnote
  marker">*</ref>tamatiśītāmbubhiḥ
  pariṣicyāvagāhya vā śītais taṇḍulāmbubhir madhumiśraiśchardayet, picchābastiṃ
  cāsmai dadyāt, kṣīrasarpiṣā cainamanuvāsayet, priyaṅgvādiṃ cāsmai
  taṇḍulāmbunā pātuṃ prayacchet, kṣīrarasayoś cānyatareṇa bhojayet || </l>

  <l xml:id="SS.4.34.12"><label>ci.34.12</label> tasiminn eva vamanātiyoge
  pravṛddhe śoṇitaṃ ṣṭhīvati chardayati vā, tatra
  jihvāniḥsaraṇamapasaraṇamakṣṇorvyāvṛttirhanusaṃhananaṃ tṛṣṇā hikkā jvaro
  vaisaṃjñyamityaupadravā bhavanti; tamajāsṛkcandanośīrāñjanalājacūrṇaiḥ
  saśarkarodakair manthaṃ pāyayet, phalarasair vā saghṛtakṣaudraśarkaraiḥ
  śuṅgābhir vā vaṭādīnāṃ peyāṃ siddhāṃ sakṣaudrāṃ varcogrāhibhir vā, payasā
  jāṅgalarasena vā bhojayet , atisrutaśoṇitavidhānenopacaret; jihvāmatisarpitāṃ
  kaṭukalavaṇacūrṇapraghṛṣṭāṃ tiladrākṣāpraliptāṃ vā 'ntaḥ pīḍayet, antaḥ
  praviṣṭāyāmamlamanye tasya purastāt khādayeyuḥ; vyāvṛtte cākṣiṇī
  ghṛtābhyakte pīḍayet, tṛṣṇādiṣu ca yathāsvaṃ pratikurvīta, visaṃjñe
  veṇuvīṇāgītasvanaṃ śrāvayet || </l>

  <l xml:id="SS.4.34.13"><label>ci.34.13</label> virecanātiyoge ca sacandrakaṃ
  salilamadhaḥ sravati tato māṃsadhāvanaprakāśamuttarakālaṃ jīvaśoṇitaṃ ca,
  tato gudaniḥsaraṇaṃ vepathurvamanātiyogopadravāś cāsya bhavanti; tamapi
  niḥsrutaśoṇitavidhānenopacaret, niḥsarpitagudasya gudamabhyajya
  parisvedyāntaḥ pīḍayet kṣudrarogacikitsitaṃ vā vīkṣeta, vepathau
  vātavyādhividhānaṃ kurvīta, jihvāniḥsaraṇādiṣūktaḥ pratīkāraḥ, atipravṛtte
  vā jīvaśoṇite kāśmarīphalabadarīdūrvośīraiḥ śṛtena payasā
  ghṛtamaṇḍāñjanayuktena suśītenāsthāpayet,
  nyagrodhādikaṣāyekṣurasaghṛtaśoṇitasaṃsṛṣṭaiś cainaṃ bastibhir upācaret,
  śoṇitaṣṭhīvane raktapittaraktātīsārakriyāś cāsya vidhadhyāt, nyagrodhādiṃ
  cāsya vidadhyāt pānabhojaneṣu || </l>

  <l xml:id="SS.4.34.14"><label>ci.34.14</label> jīvaśoṇitaraktapittayoś ca
  jijñāsārthaṃ tasmin picuṃ plotaṃ vā kṣipet, yadyuṣṇodakaprakṣālitamapi
  vastraṃ rañjayati tajjīvaśoṇitamavagantavyaṃ; sabhaktaṃ ca śune
  dadyācchaktusaṃmiśraṃ vā, sa yadyupabhuñjīta tajjīvaśoṇitamavagantavyam;
  anyathā raktapittam iti || </l>

  <l xml:id="SS.4.34.15"><label>ci.34.15</label> saśeṣānnena bahudoṣeṇa
  rūkṣeṇānilaprāyakoṣṭhenānuṣṇamasnigdhaṃ vā pītamauṣadhamādhmāpayati,
  tatrānilamūtrapurīṣasaṅgaḥ samunnaddhodaratā pārśvabhaṅgo
  gudabastinistodanaṃ bhaktāruciś ca bhavati, taṃ cādhmānamityācakṣate;
  tam upasvedyānāhavartidīpanabastikriyābhir upacaret || </l>

  <l xml:id="SS.4.34.16"><label>ci.34.16</label> kṣāmeṇātimṛdukoṣṭhena mandāgninā
  rūkṣeṇa vā 'titīkṣṇoṣṇātilavaṇamatirūkṣaṃ vā pītamauṣadhaṃ pittānilau
  pradūṣya parikartikāmāpādayati, tatra gudanābhimeḍhrebastiśiraḥsu sadāhaṃ
  parikartanamanilasaṅgo vāyuviṣṭambho bhaktāruciś ca bhavati; tatra
  picchābastiryaṣṭīmadhukakṛṣṇatilakalkamadhughṛtayuktaḥ, śītāmbupariṣiktaṃ
  cainaṃ payasā bhuktavantaṃ ghṛtamaṇḍena yaṣṭīmadhukasiddhena tailena
  vā 'nuvāsayet || </l>

  <l xml:id="SS.4.34.17"><label>ci.34.17</label> krūrakoṣṭhasyātiprabhūtadopasya
  mṛdvauṣadhamavacāritaṃ samutkliśya doṣānna niḥśeṣānapaharati, tataste doṣāḥ
  parisrāvamāpādayanti, tatra daurbalyodaraviṣṭambhārucigātrasadanāni
  bhavanti, savedanau cāsya pittaśleṣmāṇau parisravataḥ, taṃ
  parisrāvamityācakṣate;
  tamajakarṇadhavatiniśapalāśabalākaṣāyair madhusaṃyuktair āsthāpayet,
  upaśāntadoṣaṃ snigdhaṃ ca bhūyaḥ saṃśodhayet || </l>

  <l xml:id="SS.4.34.18"><label>ci.34.18</label> atirūkṣe 'tisnigdhe vā <ref
  rend="superscript footnote marker">*</ref>bheṣajamavacāritamaprāptaṃ
  vātavarca udīrayati vegāghātena vā, tadā pravāhikā bhavati; tatra savātaṃ
  sadāhaṃ saśūlaṃ guru picchilaṃ śvetaṃ kṛṣṇaṃ saraktaṃ vā bhṛśaṃ pravāhamāṇaḥ
  kapham upaviśati; tāṃ parisrāvavidhānenopacaret || </l>

  <l xml:id="SS.4.34.19"><label>ci.34.19</label> yastūrdhvamadho vā bheṣajavegaṃ
  pravṛttamajñatvād vinihanti tasyopasaraṇaṃ hṛdi kurvanti doṣāḥ, tatra
  pradhānamarmasantāpādvedanābhir atyarthaṃ pīḍyamāno dantān kiṭakiṭāyate <ref
  rend="superscript footnote marker">*</ref>udgatākṣo jihvāṃ svādati
  pratāmyatyacetāś ca bhavati, taṃ parivarjayanti mūrkhāḥ; tamabhyajya
  dhānyasvedena svedayet, yaṣṭimadhukasiddhena ca tailenānuvāsayet,
  śirovirecanaṃ cāsmai tīkṣṇaṃ vidadhyāt, tato yaṣṭimadhukamiśreṇa
  taṇḍulāmbunā chardayet, yathādoṣocchrāyeṇa cainaṃ bastibhir upācaret || </l>

  <l xml:id="SS.4.34.20"><label>ci.34.20</label> yastūrdhvamadho vā pravṛttadoṣaḥ
  śītāgāramudakamanilamanyadvā seveta, tasya doṣāḥ srotaḥsvavalīyamānā <ref
  rend="superscript footnote marker">*</ref>ghānībhāvamāpannā
  vātamūtraśakṛdgrahamāpādya vibadhyante<ref rend="superscript footnote
  marker">*</ref>, tasyāṭopo dāho jvaro vedanāś ca
  tīvrā bhavanti; tamāśu vāmayitvā prāptakālāṃ kriyāṃ kurvīta; adhobhāge
  tvadhobhāgadoṣaharadravyaṃ saindhavāmlamūtrasaṃsṛṣṭaṃ virecanāya pāyayet,
  āsthāpanamanuvāsanaṃ ca yathādoṣaṃ vidadhyāt, yathādoṣamāhārakramaṃ ca;
  ubhayatobhāge tūpadravaviśeṣān yathāsvaṃ pratikurvīta || </l>

  <l xml:id="SS.4.34.21"><label>ci.34.21</label> yā tu virecane gudaparikartikā
  tadvamane kaṇṭhakṣaṇanaṃ, yadadhaḥ parisravaṇaṃ sa ūrdhvabhāge
  śleṣmaprasekaḥ, yā tvadhāḥ pravāhikā sā tūrdhvaṃ śuṣkodgārā iti || </l>

  <l xml:id="SS.4.34.22"><label>ci.34.22</label> bhavati cātra yāstvetā vyāpadaḥ
  proktā daśa pañca ca tattvataḥ | etā virekātiyogaduryogāyogajāḥ smṛtāḥ ||</l>

  <p ana="trailer">iti suśrutasaṃhitāyāṃ cikitsāsthāne
  vamanavirecanavyāpaccikitsitaṃ nāma catustriṃśo 'dhyāyaḥ ||34 ||</p>
 </div>
 <div n="35" type="adhyāya">
  <head>pañcatriṃśattamo 'dhyāyaḥ |</head>
  <l xml:id="SS.4.35.1"><label>ci.35.1</label> athāto
  netrabastipramāṇapravibhāgacikitsitaṃ vyākhyāsyāmaḥ || </l>

  <l xml:id="SS.4.35.2"><label>ci.35.2</label> yathovāca bhagavān dhanvantariḥ || </l>

  <l xml:id="SS.4.35.3"><label>ci.35.3</label> tatra snehādīnāṃ karmaṇāṃ
  bastikarma pradhānatamamāhurācāryāḥ | kasmāt anekakarmakaratvād basteḥ; iha
  khalu bastirnānāvidhadravyasaṃyogāddoṣāṇāṃ saṃśodhanasaṃśamanasaṃgrahaṇāni
  karoti, kṣīṇaśukraṃ vājīkaroti, kṛśaṃ bṛṃhayati, sthūlaṃ karśayati, cakṣuḥ
  prīṇayati, valīpalitamapahanti, vayaḥ sthāpayati || </l>

  <l xml:id="SS.4.35.4"><label>ci.35.4</label> śarīropacayaṃ varṇaṃ
  balamārogyamāyuṣaḥ | kurute parivṛddhiṃ ca bastiḥ samyagupāsitaḥ || </l>

  <l xml:id="SS.4.35.5"><label>ci.35.5</label> tathā
  jvarātīsāratimirapratiśyāyaśirorogādhimanthārditākṣepakapakṣāghātaikāṅgasarvāṅgarogādhmānodarayoniśūlaśarkarāśūlavṛddhyupadaṃśānāhamūtrakṛcchragulmavātaśoṇitavātamūtrapurīṣodāvartaśukrārtavastanyanāśahṛddhanumanyāgrahaśarkarāśmarīmūḍhagarbhaprabhṛtiṣu<ref
  rend="superscript footnote marker">*</ref> cāsyartham upayujyate || </l>

  <l xml:id="SS.4.35.6"><label>ci.35.6</label> bhavati cātra bastirvāte ca pitte
  ca kaphe rakte ca śasyate | saṃsarge sannipāte ca bastireva hitaḥ sadā || </l>

  <l xml:id="SS.4.35.7"><label>ci.35.7</label> tatra
  sāṃvatsarikāṣṭadviraṣṭavarṣāṇāṃ ṣaḍaṣṭadaśāṅgulapramāṇāni
  kaniṣṭhikānāmikāmadhyamāṅgulipariṇāhānyagre 'dhyardhāṅguladvyaṅgulārdhatṛtīyāṅgulasanniviṣṭakarṇikāni
  kaṅkaśyenabarhiṇapakṣanāḍītulyapraveśāni mudgamāṣakalāyamātrasrotāṃsi
  vidadhyānnetrāṇi | teṣu cāsthāpanadravyapramāṇamāturahastasaṃmitena prasṛtena
  saṃmitau prasṛtau dvau catvāro 'ṣṭau ca vidheyāḥ || </l>

  <l xml:id="SS.4.35.8"><label>ci.35.8</label> varṣāntareṣu<ref rend="superscript
  footnote marker">*</ref> netrāṇāṃ bastimānasya caiva
  hi | vayobalaśarīrāṇi samīkṣyotkarṣayed vidhim<ref rend="superscript footnote
  marker">*</ref> || </l>

  <l xml:id="SS.4.35.9"><label>ci.35.9</label> pañcaviṃśaterūrdhvaṃ dvādaśāṅgulaṃ,
  mūle 'ṅguṣṭhodaraparīṇāham, agre kaniṣṭhikodaraparīṇāham, agre
  tryaṅgulasanniviṣṭakarṇikaṃ, gṛdhrapakṣanāḍīṃtulyapraveśaṃ,
  kolāsthimātrachidraṃ, klinnakalāyamātrachidramityeke; sarvāṇi mūle
  bastinibandhanārthaṃ dvikarṇikāni | āsthāpanadravyapraṇāṇaṃ tu vihitaṃ
  dvādaśaprasṛtāḥ | saptatestūrdhvaṃ netrapramāṇametadeva, dravyapramāṇaṃ tu
  dviraṣṭavarṣavat || </l>

  <l xml:id="SS.4.35.10"><label>ci.35.10</label> mṛdurbastiḥ prayoktavyo
  viśeṣādbālavṛddhayoḥ | tayostīkṣṇaḥ prayuktas tu bastirhiṃsyād balāyuṣī || </l>

  <l xml:id="SS.4.35.11"><label>ci.35.11</label> (<ref rend="superscript footnote
  marker">*</ref>vraṇanetramaṣṭāṅgulaṃ
  mudgavāhisrotaḥ; vraṇamavekṣya yathāsvaṃ snehakaṣāye vidadhīta ||) </l>

  <l xml:id="SS.4.35.12"><label>ci.35.12</label> tatra netrāṇi
  suvarṇarajatatāmrāyor ītidantaśṛṅgamaṇitarusāramayāni ślakṣṇāni dṛḍhāni
  gopucchākṛtīnyṛjūni guṭikāmukhāni ca || </l>

  <l xml:id="SS.4.35.13"><label>ci.35.13</label> bastayaś ca <ref
  rend="superscript footnote marker">*</ref>bandhyā mṛdavo nātivahalā
  dṛḍhāḥ pramāṇavanto gomahiṣavarāhājorabhrāṇām || </l>

  <l xml:id="SS.4.35.14"><label>ci.35.14</label> netrālābhe hitā nāḍī
  nalavaṃśāsthisaṃbhavā | bastyalābhe hitaṃ carma sūkṣmaṃ vā tāntavaṃ ghanam || </l>

  <l xml:id="SS.4.35.15"><label>ci.35.15</label> bastiṃ nirupadigdhaṃ tu śuddhaṃ
  suparimārjitam | mṛdvanuddhatahīnaṃ ca muhuḥ snehavimarditam || </l>

  <l xml:id="SS.4.35.16"><label>ci.35.16</label> netrāmūle pratiṣṭhāpya nyubjaṃ tu
  vivṛtānanam | baddhvā lohena taptena carmasrotasi nirdahet || </l>

  <l xml:id="SS.4.35.17"><label>ci.35.17</label> parivartya tato bastiṃ baddhvā
  guptaṃ nidhāpayet | āsthāpanaṃ ca tailaṃ ca yathāvattena dāpayet || </l>

  <l xml:id="SS.4.35.18"><label>ci.35.18</label> tatra dvividho bastiḥ nairūhikaḥ,
  snaihikaś ca | āsthāpanaṃ, nirūha ityanarthāntaraṃ; tasya vikalpo
  mādhutailikaḥ; tasya prayāyaśabdo yāpano, yuktarathaḥ, siddhabastiriti | sa
  doṣanirharaṇāccharīranīrohaṇādvā nirūhaḥ, bayaḥsthāpanādāyuḥsthāpanādvā
  āsthāpanam | mādhutailikavidhānaṃ ca nirūhopakramacikitsite vakṣyāmaḥ |
  yathāpramāṇaguṇavihitaḥ<ref rend="superscript footnote marker">*</ref>
  snehabastivikalpo 'nuvāsanaḥ pādāva(pādāpa)kṛṣṭaḥ | anuvasannapi na
  duṣyatyanudivasaṃ vā dīyata ityanuvāsanaḥ | tasyāpi vikalpo+<ref
  rend="superscript footnote marker"
  >*</ref>ardhārdhamātrāvakṛṣṭo 'parihāryo mātrābastiriti || </l>

  <l xml:id="SS.4.35.19"><label>ci.35.19</label> nirūhaḥ śodhano lekhī snaihiko
  bṛṃhaṇo mataḥ | nirūhaśodhitānmārgān samyak sneho 'nugacchati |
  apetasarvadoṣāsu nāḍīṣviva vahajjalam || </l>

  <l xml:id="SS.4.35.20"><label>ci.35.20</label> sarvadoṣaharaś cāsau śarīrasya ca
  jīvanaḥ | tasmād viśuddhadehasya snehabastir vidhīyate || </l>

  <l xml:id="SS.4.35.21"><label>ci.35.21</label>
  tatronmādabhayaśokapipāsārocakājīrṇārśaḥpāṇḍurogabhramamadamūrcchācchardikuṣṭhamehodarasthaulyaśvāsakāsakaṇṭhaśoṣaśophopasṛṣṭakṣatakṣīṇacatustrimāsagarbhiṇīdurbalāgnyasahā
  bālavṛddhau ca vātarogādṛte kṣīṇā nānuvāsyā nāsthāpayitavyāḥ || </l>

  <l xml:id="SS.4.35.22"><label>ci.35.22</label> udarī ca pramehī ca kuṣṭhī
  sthūlaś ca mānavaḥ | avaśyaṃ sthāpanīyāste nānuvāsyāḥ kathañcana || </l>

  <l xml:id="SS.4.35.23"><label>ci.35.23</label> asādhyatā vikārāṇāṃ
  syād eṣāmanuvāsanāt | asādhyatve 'pi bhūyiṣṭhaṃ gātrāṇāṃ sadanaṃ bhavet || </l>

  <l xml:id="SS.4.35.24"><label>ci.35.24</label> pakvāśaye tathā śroṇyāṃ
  nābhyadhastāc ca sarvataḥ | samyakpraṇihito bastiḥ sthāneṣveteṣu tiṣṭhati || </l>

  <l xml:id="SS.4.35.25"><label>ci.35.25</label> pakvāśayādbastivīryaṃ
  khair deham anusarpati | vṛkṣamūle niṣiktānāmapāṃ vīryamiva drumam || </l>

  <l xml:id="SS.4.35.26"><label>ci.35.26</label> sa cāpi sahasā bastiḥ kevalaḥ
  samalo 'pi vā | pratyeti vīryaṃ tvanilair apānādyair vinīyate || </l>

  <l xml:id="SS.4.35.27"><label>ci.35.27</label> vīryeṇa bastirādatte
  doṣānāpādamastakāt(n) | pakvāśayastho 'mbarago bhūmerarko rasāniva || </l>

  <l xml:id="SS.4.35.28"><label>ci.35.28</label> sa kaṭīpṛṣṭhakoṣṭhasthān
  vīryeṇāloḍya saṃcayān | utkhātamūlān harati doṣāṇāṃ sādhuyojitaḥ || </l>

  <l xml:id="SS.4.35.29"><label>ci.35.29</label> doṣatrayasya yasmāc ca prakope
  vāyurīśvaraḥ | tasmāt tasyātivṛddhasya śarīram abhinighnataḥ || </l>

  <l xml:id="SS.4.35.30"><label>ci.35.30</label> vāyor viṣahate vegaṃ nānyā
  basterṛte kriyā | pavanāviddhatoyasya velā vegamivodadheḥ || </l>

  <l xml:id="SS.4.35.31"><label>ci.35.31</label> śarīropacayaṃ varṇaṃ
  balamārogyamāyuṣaḥ | kurute parivṛddhiṃ ca bastiḥ samyagupāsitaḥ || </l>

  <l xml:id="SS.4.35.32"><label>ci.35.32</label> ata ūrdhvaṃ vyāpado vakṣyāmaḥ |
  tatra netraṃ vicalitaṃ, vivartitaṃ, pārśvāvapīḍitam, atyutkṣiptam,
  avasannaṃ, tiryakprakṣiptam iti ṣaṭ praṇidhānadoṣāḥ; atisthūlaṃ, karkaśam,
  avanataṃ, <ref rend="superscript footnote marker">*</ref>aṇubhinnaṃ,
  sannikṛṣṭaviprakṛṣṭakarṇikaṃ, sūkṣmāticchidram, atidīrgham, <ref
  rend="superscript footnote marker">*</ref>atihrasvam, asrimadityekādaśa
  netradoṣāḥ; bahalatā, alpatā, <ref rend="superscript footnote marker"
  >*</ref>sacchidratā, prastīrṇatā, durbaddhateti pañca bastidoṣāḥ;
  atipīḍitatā, śithilapīḍitatā, bhūyo bhūyo 'vapīḍanaṃ, kālātikrama iti
  catvāraḥ pīḍanadoṣāḥ; āmatā, hīnatā, atimātratā, atiśītatā, atyuṣṇatā,
  atitīkṣṇatā, atimṛdutā, atisnigdhatā, atirūkṣatā, atisāndratā, atidravatā,
  ityekādaśa dravyadoṣāḥ;
  avākśīrṣocchīrṣanyubjottānasaṅkucitadehasthitadakṣiṇapārśvaśāyinaḥ
  pradānam iti sapta śayyādoṣāḥ; evam etāś catuś catvāriṃśadvyāpado
  vaidyanimittāḥ | āturanimittāḥ pañcadaśa āturopadravacikitsite vakṣyante |
  snehastvaṣṭabhiḥ kāraṇaiḥ pratihato na pratyāgacchati tribhir doṣaiḥ,
  aśanābhibhūto, malavyāmiśro, dūrānupraviṣṭo, asvinnasya, anuṣṇo,
  alpambhuktavato, alpaś ceti vaidyāturanimittā bhavanti | ayogastūbhayoḥ,
  ādhmānaṃ, parikartikā, parisrāvaḥ, pravāhikā, hṛdayopasaraṇam, aṅgapragraho,
  atiyogo, jīvādānam iti nava vyāpado vaidyanimittā bhavanti || </l>

  <l xml:id="SS.4.35.33"><label>ci.35.33</label> bhavati cātra ṣaṭsaptatiḥ
  samāsena vyāpadaḥ parikīrtitāḥ | tāsāṃ vakṣyāmi vijñānaṃ siddhiṃ ca
  tadanantaram ||</l>

  <p ana="trailer">iti suśrutasaṃhitāyāṃ cikitsāsthāne
  netrabastipramāṇapravibhāgacikitstitaṃ nāma pañcatriṃśo 'dhyāyaḥ ||35 ||</p>
 </div>
 <div n="36" type="adhyāya">
  <head>ṣaṭtriṃśattamo 'dhyāyaḥ |</head>
  <l xml:id="SS.4.36.1"><label>ci.36.1</label> athāto netrabastivyāpaccikitsitaṃ
  vyākhyāsyāmaḥ || </l>

  <l xml:id="SS.4.36.2"><label>ci.36.2</label> yathovāca bhagavān dhanvantariḥ || </l>

  <l xml:id="SS.4.36.3"><label>ci.36.3</label> atha netre vicalite tathā caiva
  vivartite | gude kṣataṃ rujā vā syāttatra sadyaḥkṣatakriyāḥ || </l>

  <l xml:id="SS.4.36.4"><label>ci.36.4</label> atyutkṣipte 'vasanne ca netre pāyau
  bhavedrujā | vidhiratrāpi pittaghnaḥ kāryaḥ snehaiś ca secanam || </l>

  <l xml:id="SS.4.36.5"><label>ci.36.5</label> tiryakpraṇihite netre tathā
  pārśvāvapīḍite | mukhasyāvaraṇādbastirna samyak pratipadyate | ṛju netraṃ
  vidheyaṃ syāttatra samyagvijānatā || </l>

  <l xml:id="SS.4.36.6"><label>ci.36.6</label> atisthūle karkaśe ca
  netre 'strimati<ref rend="superscript footnote marker">*</ref> gharṣaṇāt |
  gude bhavet kṣataṃ ruk ca sādhanaṃ tasya pūrvavat || </l>

  <l xml:id="SS.4.36.7"><label>ci.36.7</label>
  <ref rend="superscript footnote marker">*</ref>āsannakarṇike netre
  bhinne 'ṇau vā 'pyapārthakaḥ | avaseko bhavedbastestasmād doṣān vivarjayet || </l>

  <l xml:id="SS.4.36.8"><label>ci.36.8</label> prakṛṣṭakarṇike raktaṃ
  gudamarmaprapīḍanāt | kṣaratyatrāpi pittaghno vidhirbastiś ca picchilaḥ || </l>

  <l xml:id="SS.4.36.9"><label>ci.36.9</label> hrasve tvaṇusrotasi ca kleśo bastiś
  ca pūrvavat | pratyāgacchaṃstataḥ kuryād rogān bastivighātajān || </l>

  <l xml:id="SS.4.36.10"><label>ci.36.10</label> dīrghe mahāsrotasi ca
  jñeyamatyavapīḍavat | prastīrṇe bahale cāpi bastau durbaddhadoṣavat || </l>

  <l xml:id="SS.4.36.11"><label>ci.36.11</label> bastāvalpe 'lpatā vā 'pi
  dravyasyālpā guṇā matāḥ | durbaddhe <ref rend="superscript footnote marker"
  >*</ref>cāṇubhinne ca vijñeyaṃ bhinnanetravat || </l>

  <l xml:id="SS.4.36.12"><label>ci.36.12</label> atiprapīḍito bastiḥ
  prayātyāmāśayaṃ<ref rend="superscript footnote marker">*</ref> tataḥ |
  vāterito nāsikābhyāṃ mukhato vā prapadyate || </l>

  <l xml:id="SS.4.36.13"><label>ci.36.13</label> tatra tūrṇaṃ galāpīḍaṃ
  kuryāc cāpyavadhūnanam | śiraḥkāyavirekau ca tīkṣṇau sekāṃś ca śītalān || </l>

  <l xml:id="SS.4.36.14"><label>ci.36.14</label> śanaiḥ prapīḍito bastiḥ
  pakvādhānaṃ ca gacchati | na ca saṃpādayatyarthaṃ tasmād yuktaṃ prapīḍayet || </l>

  <l xml:id="SS.4.36.15"><label>ci.36.15</label> bhūyo bhūyo 'vapīḍena vāyurantaḥ
  prapīḍyate | tenādhmānaṃ rujaścogrā yathāsvaṃ tatra bastayaḥ || </l>

  <l xml:id="SS.4.36.16"><label>ci.36.16</label> kālātikramaṇāt kleśo
  vyādhiś cābhipravardhate | tatra vyādhibalaghnaṃ tu bhūyo bastiṃ nidhāpayet || </l>

  <l xml:id="SS.4.36.17"><label>ci.36.17</label> godopadehaśophau tu sneho 'pakvaḥ
  karoti hi | tatra saṃśodhano bastirhitaṃ cāpi virecanam || </l>

  <l xml:id="SS.4.36.18"><label>ci.36.18</label> hīnamātrāvubhau bastī
  nātikāryakarau matau | atimātrau tathā++ānāhaklamātīsārakārakau || </l>

  <l xml:id="SS.4.36.19"><label>ci.36.19</label> mūrcchāṃ <ref rend="superscript
  footnote marker">*</ref>dāhamatīsāraṃ pittaṃ
  cātyuṣṇatīkṣṇakau | mṛduśītāvubhau vātavibandhādhmānakārakau || </l>

  <l xml:id="SS.4.36.20"><label>ci.36.20</label> tatra hīnādiṣu hitaḥ pratyanīkaḥ
  kriyāvidhiḥ | gudabastyupadehaṃ tu kuryāt sāndro nirūhaṇaḥ || </l>

  <l xml:id="SS.4.36.21"><label>ci.36.21</label> pravāhikāṃ vā
  janayettanuralpaguṇāvahaḥ | tatra sāndre tanuṃ bastiṃ tanau sāndraṃ ca
  dāpayet || </l>

  <l xml:id="SS.4.36.22"><label>ci.36.22</label> snigdho 'tijāḍyakṛdrūkṣaḥ
  stambhādhmānakṛducyate | bastiṃ rūkṣamatisnigdhe snigdhaṃ rūkṣe ca dāpayet || </l>

  <l xml:id="SS.4.36.23"><label>ci.36.23</label> atipīḍitavaddoṣān viddhi<ref
  rend="superscript footnote marker">*</ref> cāpyavaśīrṣake | ucchīrṣake
  samunnāhaṃ bastiḥ kuryāc ca mehanam || </l>

  <l xml:id="SS.4.36.24"><label>ci.36.24</label> tatrottaro hito bastiḥ
  susvinnasya<ref rend="superscript footnote marker">*</ref> sukhāvahaḥ |
  nyubjasya bastirnāpnoti pakvādhānaṃ vimārgagaḥ || </l>

  <l xml:id="SS.4.36.25"><label>ci.36.25</label> hṛdgudaṃ bādhate cātra vāyuḥ
  koṣṭhamathāpi ca | uttānasyāvṛte mārge bastirnāntaḥ prapadyate || </l>

  <l xml:id="SS.4.36.26"><label>ci.36.26</label> netrasaṃvejanabhrānto vāyuś cāntaḥ
  prakupyati | dehe saṅkucite dattaḥ sakthnorapyubhayos tathā || </l>

  <l xml:id="SS.4.36.27"><label>ci.36.27</label> na samyaganilāviṣṭo bastiḥ
  pratyeti dehinaḥ | sthitasya bastirdattas tu kṣipramāyātyavāṅmukhaḥ || </l>

  <l xml:id="SS.4.36.28"><label>ci.36.28</label> na cāśayaṃ tarpayati
  tasmānnārthakaro hi saḥ | nāpnoti bastirdattas tu kṛtsnaṃ pakvāśayaṃ punaḥ || </l>

  <l xml:id="SS.4.36.29"><label>ci.36.29</label> dakṣiṇāśritapārśvasya
  vāmapārśvānugo yataḥ<ref rend="superscript footnote marker">*</ref> |
  nyubjādīnāṃ pradānaṃ ca basternaiva praśasyate || </l>

  <l xml:id="SS.4.36.30"><label>ci.36.30</label>
  <ref rend="superscript footnote marker">*</ref>paś cād anilakopo 'tra yathāsvaṃ
  tatra kārayet | vyāpadaḥ snehabastes tu vakṣyante <ref rend="superscript
  footnote marker">*</ref>taccikitsite || </l>

  <l xml:id="SS.4.36.31"><label>ci.36.31</label> ayogādyās tu vakṣyāmi vyāpadaḥ
  sacikitsitāḥ | anuṣṇo 'lpauṣadho hīno bastirnaiti prayojitaḥ || </l>

  <l xml:id="SS.4.36.32"><label>ci.36.32</label> viṣṭambhādhmānaśūlaiś ca tamayogaṃ
  pracakṣate | tatra tīkṣṇo hito bastistīkṣṇaṃ cāpi virecanam || </l>

  <l xml:id="SS.4.36.33"><label>ci.36.33</label> saśeṣānne 'thavā bhukte bahudoṣe
  ca yojitaḥ | atyāśitasyātibahurbastirmandoṣṇa eva ca || </l>

  <l xml:id="SS.4.36.34"><label>ci.36.34</label> anuṣṇalavaṇasneho
  hy atimātro 'thavā punaḥ | tathā bahupurīṣaṃ ca kṣipramādhmāpayennaram || </l>

  <l xml:id="SS.4.36.35"><label>ci.36.35</label> hṛtkaṭīpārśvapṛṣṭheṣu śūlaṃ
  tatrātidāruṇam | tatra tīkṣṇataro bastirhitaṃ cāpyanuvāsanam || </l>

  <l xml:id="SS.4.36.36"><label>ci.36.36</label> atitīkṣṇotilavaṇo rūkṣo bastiḥ
  prayojitaḥ | sapittaṃ kopayed vāyuṃ kuryāc ca parikartikām || </l>

  <l xml:id="SS.4.36.37"><label>ci.36.37</label> nābhibastigudaṃ tatra
  chinattīvātidehinaḥ | picchābastirhitastasya snehaś ca madhuraiḥ śṛtaḥ || </l>

  <l xml:id="SS.4.36.38"><label>ci.36.38</label> atyamlalavaṇastīkṣṇaḥ parisrāvāya
  kalpate | daurbalyamaṅgasādaś ca jāyate tatra dehinaḥ || </l>

  <l xml:id="SS.4.36.39"><label>ci.36.39</label> parisravettataḥ pittaṃ dāhaṃ
  sañjanayed gude | picchābastirhitas tatra bastiḥ kṣīraghṛtena ca || </l>

  <l xml:id="SS.4.36.40"><label>ci.36.40</label> pravāhikā bhavettīkṣṇānnirūhāt
  sānuvāsanāt | sadāhaśūlaṃ kṛcchreṇa kaphāsṛgupaveśyate || </l>

  <l xml:id="SS.4.36.41"><label>ci.36.41</label> picchābastirhitas tatra payasā
  caiva bhojanam | sarpirmadhurakaiḥ siddhaṃ tailaṃ cāpyanuvāsanam || </l>

  <l xml:id="SS.4.36.42"><label>ci.36.42</label> atitīkṣṇo nirūho vā savāte
  cānuvāsanaḥ | hṛdayasyopasaraṇaṃ kurute vā savāte cānuvāsanaḥ || </l>

  <l xml:id="SS.4.36.43"><label>ci.36.43</label> doṣais tatra rujastāstā mado
  mūrcchā 'ṅgagauravam | sarvadoṣaharaṃ bastiṃ śodhanaṃ tatra dāpayet || </l>

  <l xml:id="SS.4.36.44"><label>ci.36.44</label> rūksasya bahuvātasya tathā
  duḥśāyitasya ca | bastiraṅgagrahaṃ kuryād rūkso mṛdvalpabheṣajaḥ || </l>

  <l xml:id="SS.4.36.45"><label>ci.36.45</label> tatrāṅgasādaḥ prastambho
  jṛmbhodveṣṭanavepakāḥ | parvabhedaś ca tatreṣṭāḥ svedābhyañjanabastayaḥ || </l>

  <l xml:id="SS.4.36.46"><label>ci.36.46</label>
  atyuṣṇatīkṣṇo 'tibahurdatto 'tisveditasya ca | alpadoṣasya vā bastiratiyogāya
  kalpate || </l>

  <l xml:id="SS.4.36.47"><label>ci.36.47</label> virecanātiyogena samānaṃ tasya
  lakṣaṇam | picchābastiprayogaś ca tatra śītaḥ sukhāvahaḥ || </l>

  <l xml:id="SS.4.36.48"><label>ci.36.48</label> atiyogāt paraṃ yatra jīvādānaṃ
  viriktavat | deyas tatra hitaś cāpsu picchābastiḥ saśoṇitaḥ || </l>

  <l xml:id="SS.4.36.49"><label>ci.36.49</label> navaitā vyāpado yās tu nirūhaṃ
  pratyudāhṛtāḥ | snehabastiṣv api hi tā vijñeyāḥ kuśalair iha || </l>

  <l xml:id="SS.4.36.50"><label>ci.36.50</label> ity uktā vyāpadaḥ sarvāḥ
  salakṣaṇacikitsitāḥ | bhiṣajā ca tathā kāryaṃ yathaitā na bhavanti hi || </l>

  <l xml:id="SS.4.36.51"><label>ci.36.51</label> paksādvireko vāntasya <ref
  rend="superscript footnote marker">*</ref>tataś cāpi nirūhaṇam | sadyo
  nirūḍho 'nuvāsyaḥ saptarātrādvirecitaḥ ||</l>

  <p ana="trailer">iti suśrutasaṃhitāyāṃ cikitsāsthāne netrabastivyāpaccikitsitaṃ
  nāma ṣaṭtriṃśo 'dhyāyaḥ ||36 ||</p>
 </div>
 <div n="37" type="adhyāya">
  <head>saptatriṃśattamo 'dhyāyaḥ |</head>
  <l xml:id="SS.4.37.1"><label>ci.37.1</label> athāto 'nuvāsanottarabasticikitsitaṃ
  vyākhyāsyāmaḥ || </l>

  <l xml:id="SS.4.37.2"><label>ci.37.2</label> yathovāca bhagavān dhanvantariḥ || </l>

  <l xml:id="SS.4.37.3"><label>ci.37.3</label> virecanāt saptarātre gate
  jātabalāya vai | kṛtānnāyānuvāsyāya samyagdeyo 'nuvāsanaḥ || </l>

  <l xml:id="SS.4.37.4"><label>ci.37.4</label> yathāvayo nirūhāṇāṃ yā mātrāḥ
  parikīrtitāḥ | pādāvakṛṣṭāstāḥ kāryāḥ snehabastiṣu dehinām || </l>

  <l xml:id="SS.4.37.5"><label>ci.37.5</label> utsṛṣṭānilaviṇmūtre nare bastiṃ
  vidhāpayet | etair hi vihataḥ sneho naivāntaḥ pratipadyate || </l>

  <l xml:id="SS.4.37.6"><label>ci.37.6</label> snehavastir vidheyas tu nāviśuddhasya
  dehinaḥ | snehavīryaṃ tathā datte dehaṃ cānuvisarpati || </l>

  <l xml:id="SS.4.37.7"><label>ci.37.7</label> ata ūrdhvaṃ pravakṣyāmi tailānīha
  yathākramam | pānānvāsananasyeṣu yāni hanyurgadān bahūn || </l>

  <l xml:id="SS.4.37.8"><label>ci.37.8</label>
  śaṭīpuṣkarakṛpṇāhvāmadanāmaradārubhiḥ |
  śatāhvākuṣṭhayaṣṭyāhvavacābilvahutāśanaiḥ || </l>

  <l xml:id="SS.4.37.9"><label>ci.37.9</label> supiṣṭair dviguṇakṣīraṃ tailaṃ
  toyacaturguṇam | paktvā bastau vidhātavyaṃ mūḍhavātānulomanam || </l>

  <l xml:id="SS.4.37.10"><label>ci.37.10</label> arśāṃsi grahaṇīdoṣamānāhaṃ
  viṣamajvaram | kaṭhyūrupṛṣṭhakoṣṭhasthān vātarogāṃś ca nāśayet || </l>

  <l xml:id="SS.4.37.11"><label>ci.37.11</label>
  vacāpuṣkarakuṣṭhailāmadanāmarasindhujaiḥ |
  kākolīdvayayaṣṭyāhvamedāyugmanarādhipaiḥ || </l>

  <l xml:id="SS.4.37.12"><label>ci.37.12</label>
  pāṭhājīvakajīvantībhārgīcandanakaṭophalaiḥ |
  saralāgurubilvāmbuvājigandhāgnivṛddhibhiḥ || </l>

  <l xml:id="SS.4.37.13"><label>ci.37.13</label>
  viḍaṅgāragvadhaśyāmātrivṛnmāgadhikardhibhiḥ | piṣṭais tailaṃ pacet
  kṣīrapañcamūlarasānvitam || </l>

  <l xml:id="SS.4.37.14"><label>ci.37.14</label>
  gulmānāhāgniṣaṅgārśograhaṇīmūtrasaṅginām | anvāsasnavidhau yuktaṃ
  śasyate 'nilarogiṇām || </l>

  <l xml:id="SS.4.37.15"><label>ci.37.15</label>
  citrakātiviṣāpāṭhādantībilvavacāmipaiḥ |
  saralāṃśumatīrāsnānīlinīcaturaṅgulaiḥ || </l>

  <l xml:id="SS.4.37.16"><label>ci.37.16</label>
  cavyājamodakākolīmedāyugmasuradrumaiḥ |
  jīvakarṣabhavarṣābhūvastagandhāśatāhvayaiḥ || </l>

  <l xml:id="SS.4.37.17"><label>ci.37.17</label>
  reṇvaśvagandhāmañjiṣṭhāśaṭīpuṣkarataskaraiḥ | sakṣīraṃ vipacettailaṃ
  mārutāmayanāśanam || </l>

  <l xml:id="SS.4.37.18"><label>ci.37.18</label>
  gṛdhrasīkhañjakubjāṭhyamūtrodāvartarogiṇām | śasyate 'lpabalāgnīnāṃ bastāvāśu
  niyojitam || </l>

  <l xml:id="SS.4.37.19"><label>ci.37.19</label> bhūtikair
  aṇḍavarṣābhūrāsnāvṛṣakarohiṣaiḥ | daśamūlasahābhārgīṣaḍgranthāmaradārubhiḥ || </l>

  <l xml:id="SS.4.37.20"><label>ci.37.20</label>
  balānāgabalāmūrvāvājigandhāmṛtādvayaiḥ |
  sahācaravarīviśvākākanāsāvidāribhiḥ || </l>

  <l xml:id="SS.4.37.21"><label>ci.37.21</label> yavamāṣātasīkolakulatthaiḥ
  kvathitaiḥ śṛtam | jīvanīyapratīvāpaṃ tailaṃ kṣīracaturguṇam | </l>

  <l xml:id="SS.4.37.22"><label>ci.37.22</label>
  jaṅghorutrikapārśvāṃsabāhumanyāśiraḥsthitān | hanyādvātavikārāṃstu
  bastiyogair niṣevitam || </l>

  <l xml:id="SS.4.37.23"><label>ci.37.23</label>
  jīvantyatibalāmedākākolīdvayajīvakaiḥ | ṛṣabhātiviṣākṛṣṇākākanāsāvacāmaraiḥ || </l>

  <l xml:id="SS.4.37.24"><label>ci.37.24</label>
  rāsnāmadanayaṣṭyāhvasaralābhīrucandanaiḥ |
  svayaṅguptāśaṭīśṛṅgīkalasīsārivādvayaiḥ || </l>

  <l xml:id="SS.4.37.25"><label>ci.37.25</label> piṣṭais tailaghṛtaṃ pakvaṃ
  kṣīreṇāṣṭaguṇena tu | taccānuvāsane deyaṃ śukrāgnibalavardhanam || </l>

  <l xml:id="SS.4.37.26"><label>ci.37.26</label> bṛṃhaṇaṃ vātapittaghnaṃ
  gulmānāhaharaṃ param | nasye pāne ca saṃyuktamūrdhvajatrugadāpaham || </l>

  <l xml:id="SS.4.37.27"><label>ci.37.27</label>
  madhukośīrakāśmaryakaṭukotpalacandanaiḥ |
  śyāmāpadmakajīmūtaśakrāhvātiviṣāmbubhiḥ || </l>

  <l xml:id="SS.4.37.28"><label>ci.37.28</label> tailapādaṃ pacet sarpiḥ
  payasā 'ṣṭaguṇena ca | nyagrodhādigaṇakvāthayuktaṃ bastiṣu yojitam || </l>

  <l xml:id="SS.4.37.29"><label>ci.37.29</label>
  dāhāsṛgdaravīsarpavātaśoṇitavidradhīn | pittaraktajvarādyāṃś ca hanyāt
  pittakṛtān gadān || </l>

  <l xml:id="SS.4.37.30"><label>ci.37.30</label>
  mṛṇālotpalaśālūkasārivādvayakeśaraiḥ |
  candanadvayabhūnimbapadmabījakaserukaiḥ || </l>

  <l xml:id="SS.4.37.31"><label>ci.37.31</label>
  paṭolakaṭukāraktāgundrāparpaṭavāsakaiḥ | piṣṭais tailaghṛtaṃ<ref
  rend="superscript footnote marker">*</ref> pakvaṃ tṛṇamūlarasena ca || </l>

  <l xml:id="SS.4.37.32"><label>ci.37.32</label> kṣīradviguṇasṃyuktaṃ bastikarmaṇi
  yojitam | nasye 'bhyañjanapāne vā hanyāt pittagadān bahūn || </l>

  <l xml:id="SS.4.37.33"><label>ci.37.33</label>
  triphalātiviṣāmūrvātrivṛccitrakavāsakaiḥ |
  nimbāragvadhaṣaṭgranthāsaptaparṇaniśādvayaiḥ || </l>

  <l xml:id="SS.4.37.34"><label>ci.37.34</label>
  guḍūcīndrasurākṛṣṇākuṣṭhasarṣapanāgaraiḥ | tailamebhiḥ samaiḥ pakvaṃ
  surasādirasāplutam || </l>

  <l xml:id="SS.4.37.35"><label>ci.37.35</label> pānābhyañjanagaṇḍūṣanasyabastiṣu
  yojitam | sthūlatālasyakaṇḍvādīn jayetkaphakṛtān gadān || </l>

  <l xml:id="SS.4.37.36"><label>ci.37.36</label>
  pāṭhājamodāśārṅgeṣṭāpippalīdvayanāgaraiḥ |
  saralāgurukālīyabhārgīcavyāmaradrumaiḥ || </l>

  <l xml:id="SS.4.37.37"><label>ci.37.37</label>
  maricailābhayākaṭvīśaṭīgranthikakaṭphalaiḥ | tailameraṇḍatailaṃ vā
  pakvamebhiḥ <ref rend="superscript footnote marker">*</ref>samāyutam || </l>

  <l xml:id="SS.4.37.38"><label>ci.37.38</label> vallīkaṇṭakamūlābhyāṃ kvāthena
  dviguṇena ca | hanyādanvāsanair dattaṃ sarvān kaphakṛtān gadān || </l>

  <l xml:id="SS.4.37.39"><label>ci.37.39</label>
  viḍaṅgodīcyasindhūtthaśaṭīpuṣkaracitrakaiḥ |
  kaṭphalātiviṣābhārgīvacākuṣṭhasurāhvayaiḥ || </l>

  <l xml:id="SS.4.37.40"><label>ci.37.40</label>
  medāmadanayaṣṭyāhvaśyāmāniculanāgaraiḥ |
  śatāhvānīlinīrāsnākalasīvṛṣareṇubhiḥ || </l>

  <l xml:id="SS.4.37.41"><label>ci.37.41</label>
  bilvājamodakṛṣṇāhvādantīcavyanarādhipaiḥ | tailameraṇḍatailaṃ vā
  muṣkakādirasāplutam || </l>

  <l xml:id="SS.4.37.42"><label>ci.37.42</label>
  plīhodāvartavātāsṛggulmānāhakaphāmayān | pramehaśarkarārśāṃsi
  hanyādāśvanuvāsanaiḥ || </l>

  <l xml:id="SS.4.37.43"><label>ci.37.43</label> aśuddham api vātena
  kevalenātipīḍitam | ahorātrasya kāleṣu sarveṣvevānuvāsayet || </l>

  <l xml:id="SS.4.37.44"><label>ci.37.44</label> rūkṣasya bahūvātasya dvau
  trīnapyanuvāsanān | dattvā snigdhatanuṃ jñātvā tataḥ paś cānnirūhayet || </l>

  <l xml:id="SS.4.37.45"><label>ci.37.45</label> asnigdham api vātena
  kevalenātipīḍitam | snehapragāḍhair matimānnirūhaiḥ samupācaret || </l>

  <l xml:id="SS.4.37.46"><label>ci.37.46</label> atha samyaṅgirūḍhaṃ tu
  vātādiṣvanuvāsayet | bilvayaṣṭyāhvamadanaphalatailair yathākramam || </l>

  <l xml:id="SS.4.37.47"><label>ci.37.47</label> rātrau bastiṃ na dadyāttu
  doṣotkleśo hi rātrijaḥ | snehavīryayutaḥ kuryād ādhmānaṃ gauravaṃ jvaram || </l>

  <l xml:id="SS.4.37.48"><label>ci.37.48</label> ahni sthānasthite doṣe vahnau
  cānnarasānvite | sphuṭasrotomukhe dehe snehaujaḥ parisarpati || </l>

  <l xml:id="SS.4.37.49"><label>ci.37.49</label> pitte 'dhike kaphe kṣīṇe rūkṣe
  vātarugardite | nare rātrau tu dātavyaṃ kāle coṣṇe 'nuvāsanam || </l>

  <l xml:id="SS.4.37.50"><label>ci.37.50</label> uṣṇe pittādhike vā 'pi divā
  dāhādayo gadāḥ | saṃbhavanti <ref rend="superscript footnote marker"
  >*</ref>yatastasmāt pradoṣe yojayed bhiṣak || </l>

  <l xml:id="SS.4.37.51"><label>ci.37.51</label> śīte vasante ca divā
  grīṣmaprāvṛṅghanātyaye | snehyo dinānte pānoktān doṣān parijihīrṣatā || </l>

  <l xml:id="SS.4.37.52"><label>ci.37.52</label> ahorātrasya kāleṣu
  sarveṣvevānilādhikam | tīvrāyāṃ ruji jīrṇānnaṃ bhojayitvā 'nuvāsayet || </l>

  <l xml:id="SS.4.37.53"><label>ci.37.53</label> na cābhuktavataḥ snehaḥ
  praṇidheyaḥ kathañcana | śuddhatvāc chūnyakoṣṭhasya sneha ūrdhvaṃ samutpatet || </l>

  <l xml:id="SS.4.37.54"><label>ci.37.54</label> sadā 'nuvāsayeccāpi
  bhojayitvā++ārdrapāṇinam | jvaraṃ vidagdhabhuktasya kuryāt snehaḥ
  prayojitaḥ || </l>

  <l xml:id="SS.4.37.55"><label>ci.37.55</label> na cātisnigdhamaśanaṃ
  bhojayitvā 'nuvāsayet | madaṃ mūrcchāṃ ca janayed dvidhā snehaḥ prayojitaḥ || </l>

  <l xml:id="SS.4.37.56"><label>ci.37.56</label> rūkṣaṃ bhuktavato hy annaṃ balaṃ
  varṇaṃ ca hāpayet | yuktasnehamato jantuṃ bhojayitvā 'nuvāsayet || </l>

  <l xml:id="SS.4.37.57"><label>ci.37.57</label> yūṣakṣīrarasais tasmād yathāvyādhi
  samīkṣya vā | yathocitāt pādahīnaṃ bhojayitvā 'nuvāsayet || </l>

  <l xml:id="SS.4.37.58"><label>ci.37.58</label> athānuvāsyaṃ
  svabhyaktamuṣṇāmbusveditaṃ śanaiḥ | bhojayitvā yathāśāstraṃ kṛtacaṅkramṇaṃ
  tataḥ || </l>

  <l xml:id="SS.4.37.59"><label>ci.37.59</label> visṛjya ca śakṛnmūtraṃ yojayet
  snehabastinā | praṇidhānavidhānaṃ tu nirūhe saṃpravakṣyate || </l>

  <l xml:id="SS.4.37.60"><label>ci.37.60</label> tataḥ praṇihitasneha uttāno
  vākśataṃ bhavet | prasāritaiḥ sarvagātrais tathā vīryaṃ visarpati || </l>

  <l xml:id="SS.4.37.61"><label>ci.37.61</label> tāḍayettalayor enaṃ trīṃstrīn
  vārāñchanaiḥ śanaiḥ | sphicoś cainaṃ tataḥ śayyāṃ trīn vārānutkṣipettataḥ || </l>

  <l xml:id="SS.4.37.62"><label>ci.37.62</label> evaṃ praṇihite bastau
  mandāyāso 'tha mandavāk | svāstīrṇe śayane kāmamāsītācārike rataḥ || </l>

  <l xml:id="SS.4.37.63"><label>ci.37.63</label> sa tu saindhavacūrṇena <ref
  rend="superscript footnote marker">*</ref>śatāhvena ca yojitaḥ | deyaḥ
  sukhoṣṇaś ca tathā nireti sahasā sukham || </l>

  <l xml:id="SS.4.37.64"><label>ci.37.64</label> yasyānuvāsano dattaḥ
  sakṛdanvakṣamāvrajet | atyauṣṇyādatitaikṣṇyādvā vāyunā vā prapīḍitaḥ || </l>

  <l xml:id="SS.4.37.65"><label>ci.37.65</label> savāto 'dhikamātro vā gurutvād vā
  sabheṣajaḥ | tasyānyo 'lpataro deyo na hi snihyatyatiṣṭhati || </l>

  <l xml:id="SS.4.37.66"><label>ci.37.66</label> viṣṭabdhānilaviṇmūtraḥ
  snehahīne 'nuvāsane<ref rend="superscript footnote marker">*</ref> |
  dāhaklamapravāhārtikaraś cātyanuvāsanaḥ || </l>

  <l xml:id="SS.4.37.67"><label>ci.37.67</label> sānilaḥ sapurīṣaś ca snehaḥ
  pratyeti yasya tu | oṣacoṣau vinā śīghraṃ sa samyaganuvāsitaḥ || </l>

  <l xml:id="SS.4.37.68"><label>ci.37.68</label> jīrṇānnamatha sāyāhne snehe
  pratyāgate punaḥ | laghvannaṃ bhojayet kāmaṃ dīptāgnis tu naro yadi || </l>

  <l xml:id="SS.4.37.69"><label>ci.37.69</label> prātaruṣṇodakaṃ <ref
  rend="superscript footnote marker">*</ref>deyaṃ dhānyanāgarasādhitam |
  tenāsya dīpyate vahnirbhaktākāṅkṣā ca jāyate || </l>

  <l xml:id="SS.4.37.70"><label>ci.37.70</label> snehabastikrameṣvevaṃ
  vidhimāhurmanīṣiṇaḥ | anena vidhinā ṣaḍ vā sapta vā 'ṣṭau navaiva vā || </l>

  <l xml:id="SS.4.37.71"><label>ci.37.71</label> vidheyā bastayasteṣāmantarā tu
  nirūhaṇam | dattas tu prathamo bastiḥ snehayed bastivaṅkṣaṇau || </l>

  <l xml:id="SS.4.37.72"><label>ci.37.72</label> samyagdatto dvitīyastu
  mūrdhasthamanilaṃ jayet | janayed balavarṇau ca tṛtīyas tu prayojitaḥ || </l>

  <l xml:id="SS.4.37.73"><label>ci.37.73</label> rasaṃ caturtho raktaṃ tu pañcamaḥ
  snehayettathā | ṣaṣṭhas tu snehayenmāṃsaṃ medaḥ saptama eva ca || </l>

  <l xml:id="SS.4.37.74"><label>ci.37.74</label> aṣṭamo navamaś cāsthi majjānaṃ ca
  yathākramam | evaṃ śukragatān doṣān dviguṇaḥ sādhu sādhayet || </l>

  <l xml:id="SS.4.37.75"><label>ci.37.75</label> aṣṭādaśāṣṭādaśakān bastīnāṃ yo
  niṣevate | yathokena vidhānena parihārakrameṇa ca || </l>

  <l xml:id="SS.4.37.76"><label>ci.37.76</label> sa kuñjarabalo 'śvasya
  javais tulyo 'maraprabhaḥ | vītapāpmā śrutadharaḥ sahasrāyurnaro bhavet || </l>

  <l xml:id="SS.4.37.77"><label>ci.37.77</label> snehabastiṃ nirūhaṃ vā
  naikamevātiśīlayet | snehādagnivadhotkleśau nirūhāt pavanādbhayam || </l>

  <l xml:id="SS.4.37.78"><label>ci.37.78</label> tasmānnirūḍho 'nuvāsyo
  nirūhyaś cānuvāsitaḥ | naivaṃ pittakaphotkleśau syātāṃ na pavanādbhayam || </l>

  <l xml:id="SS.4.37.79"><label>ci.37.79</label> rūkṣāya bahuvātāya snehavastiṃ
  dine dine | dadyādvaidyastato 'nyeṣāmagnyābādhabhayāttryahāt || </l>

  <l xml:id="SS.4.37.80"><label>ci.37.80</label> sneho 'lpamātro rūkṣāṇāṃ
  dīrghakālamanatyayaḥ | tathā nirūhaḥ snigdhānāmalpamātraḥ praśasyate || </l>

  <l xml:id="SS.4.37.81"><label>ci.37.81</label> ata ūrdhvaṃ pravakṣyāmi vyāpadaḥ
  snehabastijāḥ | balavanto yadā doṣāḥ koṣṭhe syur anilādayaḥ || </l>

  <l xml:id="SS.4.37.82"><label>ci.37.82</label> alpavīryaṃ tadā sneham abhibhūya
  pṛthagvidhān | kurvantyupadravān snehaḥ sa cāpi na nivartate || </l>

  <l xml:id="SS.4.37.83"><label>ci.37.83</label> tatra vātābhibhūte tu snehe
  mukhakaṣāyatā | jṛmbhā vātarujastāstā vepathurviṣamajvaraḥ || </l>

  <l xml:id="SS.4.37.84"><label>ci.37.84</label> pittābhibhūte snehe tu mukhasya
  kaṭutā bhavet | <ref rend="superscript footnote marker">*</ref>dāhastṛṣṇā
  jvaraḥ svedo netramūtrāṅgapītatā || </l>

  <l xml:id="SS.4.37.85"><label>ci.37.85</label> śleṣmābhibhūte snehe tu praseko
  madhurāsyatā | gauravaṃ chardirucchvāsaḥ kṛcchrācchītajvaro 'ruciḥ || </l>

  <l xml:id="SS.4.37.86"><label>ci.37.86</label> tatra doṣābhibhūte tu snehe
  bastiṃ nidhāpayet | yathāsvaṃ doṣaśamanānyupayojyāni yāni ca || </l>

  <l xml:id="SS.4.37.87"><label>ci.37.87</label> atyāśite 'nnābhibhavāt sneho naiti
  yadā tadā | gururāmāśayaḥ śūlaṃ vāyoś cāpratisaṃcaraḥ || </l>

  <l xml:id="SS.4.37.88"><label>ci.37.88</label> hṛtpīḍā mukhavair asyṃa śvāso
  mūrcchā bhramo 'ruciḥ | tatrāpatarpaṇasyānte dīpano vidhiriṣyate || </l>

  <l xml:id="SS.4.37.89"><label>ci.37.89</label> aśuddhasya malonmiśraḥ sneho
  naiti yadā punaḥ | tadā 'ṅgasadanādhmāne śvāsaḥ śūlaṃ ca jāyate || </l>

  <l xml:id="SS.4.37.90"><label>ci.37.90</label> pakvāśayagurutvaṃ ca tatra
  dadyān nirūhaṇam | tīkṣṇaṃ tīkṣṇauṣadhair eva siddhaṃ cāpyanuvāsanam || </l>

  <l xml:id="SS.4.37.91"><label>ci.37.91</label> śuddhasya dūrānusṛte snehe
  snehasya darśanam | gātreṣu sarvendriyāṇām upalepo 'vasādanam || </l>

  <l xml:id="SS.4.37.92"><label>ci.37.92</label> snehagandhi mukhaṃ cāpi
  kāsaśvāsāvarocakaḥ | atipīḍitavattatra siddhirāsthāpanaṃ tathā || </l>

  <l xml:id="SS.4.37.93"><label>ci.37.93</label> asvinnasyāviśuddhasya sneho 'lpaḥ
  saṃprayojitaḥ | śīto mṛduś ca nābhyeti tato mandaṃ <ref rend="superscript
  footnote marker">*</ref>pravāhate || </l>

  <l xml:id="SS.4.37.94"><label>ci.37.94</label> vibandhagauravādhmānaśūlāḥ
  pakvāśayaṃ prati | tatrāsthāpanam evāśu prayojyaṃ sānuvāsanam || </l>

  <l xml:id="SS.4.37.95"><label>ci.37.95</label> alpaṃ bhuktavato 'lpo hi sneho
  mandaguṇas tathā | datto naiti klamotkleśau bhṛśaṃ cāratimāvahet || </l>

  <l xml:id="SS.4.37.96"><label>ci.37.96</label> tatrāpyāsthāpanaṃ kāryaṃ
  śodhanīyena bastinā | (anvāsanaṃ ca snehena śodhanīyena śasyate<ref
  rend="superscript footnote marker">*</ref>) || </l>

  <l xml:id="SS.4.37.97"><label>ci.37.97</label> ahorātrādapi snehaḥ
  pratyāgacchanna duṣyati | kuryād bastiguṇāṃś cāpi jīrṇastvalpaguṇo bhavet || </l>

  <l xml:id="SS.4.37.98"><label>ci.37.98</label> yasya nopadravaṃ kuryāt 
  snehabastiraniḥsṛtaḥ | sarvo 'lpo vā++āvṛto raukṣyādupekṣyaḥ sa vijānatā || </l>

  <l xml:id="SS.4.37.99"><label>ci.37.99</label> anāyāntaṃ tvahorātrāt snehaṃ
  saṃśodhanair haret | snehabastāvanāyāte nānyaḥ sneho vidhīyate || </l>

  <l xml:id="SS.4.37.100"><label>ci.37.100</label> ity uktā vyāpadaḥ sarvā
  salakṣaṇacikitsitāḥ | basteruttarasaṃjñasya vidhiṃ vakṣyāmyataḥ param || </l>

  <l xml:id="SS.4.37.101"><label>ci.37.101</label> caturdaśāṅgulaṃ
  netramāturāṅgulasaṃmitam | <ref rend="superscript footnote marker"
  >*</ref>mālatīpuṣpavṛntāgraṃ chidraṃ sarṣapanirgamam || </l>

  <l xml:id="SS.4.37.102"><label>ci.37.102</label> snehapramāṇaṃ paramaṃ
  prakuñcaś cātra kīrtitaḥ | pañcaviṃśādadho mātrāṃ vidadhyādbuddhikalpitam || </l>

  <l xml:id="SS.4.37.103"><label>ci.37.103</label> niviṣṭakarṇikaṃ madhye nārīṇāṃ
  caturaṅgule | mūtrasrotaḥparīṇāhaṃ mudgavāhi daśāṅgulam || </l>

  <l xml:id="SS.4.37.104"><label>ci.37.104</label> meḍhrāyāmasamaṃ kecidicchanti
  khalu tadvidaḥ | tāsāmapatyamārge tu nidadhyāccaturaṅgulam || </l>

  <l xml:id="SS.4.37.105"><label>ci.37.105</label> dvyaṅgulaṃ mūtramārge tu
  kanyānāṃ tvekamaṅgulam | vidheyaṃ cāṅgulaṃ tāsāṃ vidhivadvakṣyate yathā || </l>

  <l xml:id="SS.4.37.106"><label>ci.37.106</label> snehasya prasṛtaṃ cātra
  svāṅgulīmūlasaṃmitam | deyaṃ pramāṇaṃ paramamarvāg buddhivikalpitam || </l>

  <l xml:id="SS.4.37.107"><label>ci.37.107</label> aurabhraḥ śaukaro vā 'pi
  bastirājaś ca pūjitaḥ | tadalābhe prayuñjīta galacarma tu pakṣiṇām || </l>

  <l xml:id="SS.4.37.108"><label>ci.37.108</label> (tasyālābhe dṛteḥ pādo
  mṛducarma tato 'pi vā<ref rend="superscript footnote marker">*</ref>) |
  athāturam upasnigdhaṃ svinnaṃ praśithilāśayam || </l>

  <l xml:id="SS.4.37.109"><label>ci.37.109</label> yavāgūṃ saghṛtakṣīrāṃ
  pītavantaṃ yathābalam | niṣaṇṇamājānusame pīṭhe sopāśraye samam || </l>

  <l xml:id="SS.4.37.110"><label>ci.37.110</label> svabhyaktabastimūrdhānaṃ
  tailenoṣṇena mānavam | tataḥ samaṃ sthāpayitvā nālamasya praharṣitam || </l>

  <l xml:id="SS.4.37.111"><label>ci.37.111</label> pūrvaṃ śalākayā 'nviṣya tato
  netramanantaram | śanaiḥ śanair ghṛtābhyaktaṃ vidadhyādaṅgulāni ṣaṭ || </l>

  <l xml:id="SS.4.37.112"><label>ci.37.112</label> meḍhrayāmasamaṃ kecidicchanti
  praṇidhānakam | tato 'vapīḍayed bastiṃ śanair netraṃ ca nirharet || </l>

  <l xml:id="SS.4.37.113"><label>ci.37.113</label> tataḥ pratyāgatasnehamaparāhṇe
  vicakṣaṇaḥ | bhojayet payasā <ref rend="superscript footnote marker"
  >*</ref>mātrāṃ yūṣeṇātha rasena vā || </l>

  <l xml:id="SS.4.37.114"><label>ci.37.114</label> anena vidhinā
  dadyādbastīṃstrīṃś caturo 'pi vā | ūrdhvajānvai striyai dadyāduttānāyai
  vicakṣaṇaḥ || </l>

  <l xml:id="SS.4.37.115"><label>ci.37.115</label> samyak prapīḍayed yoniṃ dadyāt
  sumṛdupīḍitam | trikarṇikena netreṇa dadyādyonimukhaṃ prati || </l>

  <l xml:id="SS.4.37.116"><label>ci.37.116</label> garbhāśayaviśuddhyarthaṃ
  snehena dviguṇena tu | <ref rend="superscript footnote marker"
  >*</ref>kvāthapramāṇaṃ prasṛtaṃ striyā dviprasṛtaṃ bhavet || </l>

  <l xml:id="SS.4.37.117"><label>ci.37.117</label> kanyetarasyāḥ
  kanyāyāstadvadbastipramāṇakam | apratyāgacchati bhiṣag bastāvuttarasaṃjñite || </l>

  <l xml:id="SS.4.37.118"><label>ci.37.118</label> bhūyo bastiṃ nidadhyāttu
  saṃyuktaṃ śodhanair gaṇaiḥ | gude vartiṃ nidadhyādvā śodhanadravyasaṃbhṛtām || </l>

  <l xml:id="SS.4.37.119"><label>ci.37.119</label> praveśayed vā matimān
  bastidvāramathaiṣaṇīm | pīḍayed vā 'pyadho nābherbalenottaramuṣṭinā || </l>

  <l xml:id="SS.4.37.120"><label>ci.37.120</label> āragvadhasya patrais tu
  nirguṇḍyāḥ svarasena ca | kuryād gomūtrapiṣṭeṣu vartīrvā 'pi sasaindhavāḥ || </l>

  <l xml:id="SS.4.37.121"><label>ci.37.121</label> mudgailāsarṣapasamāḥ
  pravibhajya vayāṃsi tu | basterāgamanārthāya tā nidadhyāchalākayā || </l>

  <l xml:id="SS.4.37.122"><label>ci.37.122</label>
  āgāradhūmabṛhatīpippalīphalasaindhavaiḥ | kṛtā vā śuktagomūtrasurāpiṣṭaiḥ
  sanāgaraiḥ || </l>

  <l xml:id="SS.4.37.123"><label>ci.37.123</label> anuvāsanasiddhiṃ ca vīkṣya
  karma prayojayet | śarkarāmadhumiśreṇa śītena madhukāmbunā || </l>

  <l xml:id="SS.4.37.124"><label>ci.37.124</label> dahyamāne tadā bastau
  dadyādbastiṃ vicakṣaṇaḥ | kṣīravṛkṣakaṣāyeṇa payasā śītalena ca || </l>

  <l xml:id="SS.4.37.125"><label>ci.37.125</label> śukraṃ duṣṭaṃ śoṇitaṃ
  cāṅganānāṃ puṣpodrekaṃ tasya nāṇaṃ ca kaṣṭam | mūtrāghātānmūtradoṣān
  pravṛddhān yonivyādhiṃ saṃsthitiṃ cāparāyāḥ || </l>

  <l xml:id="SS.4.37.126"><label>ci.37.126</label> śukrotsekaṃ śarkarāmaśmarīṃ ca
  śūlaṃ bastau vaṅkṣaṇe mehane ca | ghorānanyān bastijāṃś cāpi rogān hitvā
  mehānuttaro hanti bastiḥ || </l>

  <l xml:id="SS.4.37.127"><label>ci.37.127</label> samyagdattasya liṅgāni vyāpadaḥ
  krama eva ca | basteruttarasaṃjñasya samānaṃ snehabastinā ||</l>

  <p ana="trailer">iti suśrutasaṃhitāyāṃ
  cikitsāsthāne 'nuvāsanottarabasticikitsitaṃ nāma saptaviṃśo 'dhyāyaḥ ||37 ||
  </p>
 </div>
 <div n="38" type="adhyāya">
  <head>aṣṭatriṃśattamo 'dhyāyaḥ |</head>
  <l xml:id="SS.4.38.1"><label>ci.38.1</label> athāto nirūhakramacikitsitaṃ
  vyākhyāsyāmaḥ || </l>

  <l xml:id="SS.4.38.2"><label>ci.38.2</label> yathovāca bhagavān dhanvantariḥ || </l>

  <l xml:id="SS.4.38.3"><label>ci.38.3</label> athānuvāsitamāsthāpayet;
  svabhyaktasvinnaśarīramutsṛṣṭabahirvegamavāte śucau veśmani madhyāhne
  pratatāyāṃ śayyāyāmadhaḥsuparigrahāyāṃ
  śroṇipradeśaprativyūḍhāyāmanupadhānāyāṃ
  vāmapārśvaśāyinamākuñcitadakṣiṇasakthimitaraprasāritasakthiṃ sumanasaṃ
  jīrṇānnaṃ vāgyataṃ suniṣaṇṇadehaṃ viditvā, tato vāmapādasyopari netraṃ
  kṛtvetarapādāṅguṣṭhāṅgulibhyāṃ karṇikām upari niṣpīḍya,
  savyapāṇikaniṣṭhikānāmikābhyāṃ bastermukhārdhaṃ saṅkocya,
  madhyamāpradeśinyaṅguṣṭhair ardhaṃ<ref rend="superscript footnote marker"
  >*</ref> tu vivṛtāsyaṃ kṛtvā, bastāvauṣadhaṃ prakṣipya,
  dakṣiṇahastāṅguṣṭhena pradeśinīmadhyamābhyāṃ
  cānusiktamanāyatamabudbudamasaṅkucitamavātamauṣadhāsannam upasaṃgṛhya<ref
  rend="superscript footnote marker">*</ref>, punarupari taditareṇa
  gṛhītvā dakṣiṇenāvasiñcet, tataḥ sūtreṇaivauṣadhānte dvistrirvā++āveṣṭya
  badhnīyāt, atha dakṣiṇenottānena pāṇinā bastiṃ gṛhītvā
  vāmahastamadhyamāṅgulipradeśinībhyāṃ netram upasaṃgṛhyāṅguṣṭena netradvāraṃ
  pidhāya, ghṛtābhyaktāgranetraṃ ghṛtāktamupādāya prayacched anupṛṣṭhavaṃśaṃ
  samamunmukhamākarṇikaṃ netraṃ praṇidhatsveti brūyāt || </l>

  <l xml:id="SS.4.38.4"><label>ci.38.4</label> bastiṃ savye kare kṛtvā
  dakṣiṇenāvapīḍayet | ekenaivāvapīḍena na drutaṃ na vilambitam || </l>

  <l xml:id="SS.4.38.5"><label>ci.38.5</label> tato netramapanīya triṃśanmātrāḥ
  <ref rend="superscript footnote marker"
  >*</ref>pīḍanakālād upekṣyottiṣṭhetyāturaṃ brūyāt |
  athāturam upaveśayed utkuṭukaṃ<ref rend="superscript footnote marker"
  >*</ref> bastyāgamanārtham | nirūhapratyāgamanakālas tu muhūrto bhavati || </l>

  <l xml:id="SS.4.38.6"><label>ci.38.6</label> anena vidhinā bastiṃ
  dadyādbastiviśāradaḥ | dvitīyaṃ vā tṛtīyaṃ vā caturthaṃ vā yathārthataḥ || </l>

  <l xml:id="SS.4.38.7"><label>ci.38.7</label> samyaṅnirūḍhaliṅge tu prāote bastiṃ
  nivārayet | viśeṣāt sukumārāṇāṃ hīna eva kramo hitaḥ || </l>

  <l xml:id="SS.4.38.8"><label>ci.38.8</label> api hīnakramaṃ kuryānna tu kuryād 
  atikramam | yasya <ref rend="superscript footnote marker"
  >*</ref>syādbastiralpo 'lpavego hīnamalānilaḥ || </l>

  <l xml:id="SS.4.38.9"><label>ci.38.9</label> durnirūḍhaḥ sa vijñeyo
  mūtrārtyarucijāḍyavān | yānyeva prāṅmayoktāni liṅgānyativirecite || </l>

  <l xml:id="SS.4.38.10"><label>ci.38.10</label> tānyevātinirūḍhe 'pi vijñeyāni
  vipaścitā | yasya krameṇa gacchanti viṭpittakaphavāyavaḥ || </l>

  <l xml:id="SS.4.38.11"><label>ci.38.11</label> lāghavaṃ copajāyeta sunirūḍhaṃ
  tam ādiśet | sunirūḍhaṃ tato jantuṃ snātavantaṃ tu bhojayet <ref
  rend="superscript footnote marker">*</ref> || </l>

  <l xml:id="SS.4.38.12"><label>ci.38.12</label> pittaśleṣmānilāviṣṭaṃ
  kṣīrayūṣarasaiḥ kramāt | sarvaṃ vā jāṅgalarasair bhojayed avikāribhiḥ || </l>

  <l xml:id="SS.4.38.13"><label>ci.38.13</label> tribhāgahīnamardhaṃ vā
  hīnamātramathāpi vā | yathāgnidoṣaṃ mātreyaṃ bhojanasya vidhīyate || </l>

  <l xml:id="SS.4.38.14"><label>ci.38.14</label> anantaraṃ tato yuñjyādyathāsvaṃ
  snehabastinā | viviktatā manastuṣṭiḥ snigdhatā vyādhinigrahaḥ || </l>

  <l xml:id="SS.4.38.15"><label>ci.38.15</label> āsthāpanasnehabastyoḥ samyagdāne
  tu lakṣaṇam | tadahastasya pavanādbhayaṃ balavadiṣyate || </l>

  <l xml:id="SS.4.38.16"><label>ci.38.16</label> rasaudanastena
  śastastadahaś cānuvāsanam | paś cād agnibalaṃ matvā pavanasya ca ceṣṭitam || </l>

  <l xml:id="SS.4.38.17"><label>ci.38.17</label> annopastambhite koṣṭhe
  snehabastir vidhīyate | anāyāntaṃ muhūrtāt tu nirūhaṃ śodhanair haret || </l>

  <l xml:id="SS.4.38.18"><label>ci.38.18</label> tīkṣṇair nirūhair matimān
  kṣāramūtrāmlasaṃyutaiḥ | viguṇānilaviṣṭabdhaṃ ciraṃ tiṣṭhannirūhaṇam || </l>

  <l xml:id="SS.4.38.19"><label>ci.38.19</label> śūlāratijvarānāhānmaraṇaṃ vā
  pravartayet | natu bhuktavato deyamāsthāpanam iti sthitiḥ || </l>

  <l xml:id="SS.4.38.20"><label>ci.38.20</label> visūcikāṃ vā janayecchadiṃ vā 'pi
  sudāruṇām | kopayet sarvadoṣān vā tasmād dadyādabhojine || </l>

  <l xml:id="SS.4.38.21"><label>ci.38.21</label> jīrṇānnasyāśaye doṣāḥ puṃsaḥ
  pravyaktimāgatāḥ | niḥśeṣāḥ sukhamāyānti bhojanenāprapīḍitāḥ || </l>

  <l xml:id="SS.4.38.22"><label>ci.38.22</label>
  navā++āsthāpanavikṣiptamannamagniḥ pradhāvati | tasmād āsthāpanaṃ deyaṃ
  nirāhārāya jānatā || </l>

  <l xml:id="SS.4.38.23"><label>ci.38.23</label> āvasthikaṃ kramaṃ cāpi buddhvā
  kāryaṃ nirūhaṇam | male 'pakṛṣṭe doṣāṇāṃ balavattvaṃ na vidyate || </l>

  <l xml:id="SS.4.38.24"><label>ci.38.24</label> kṣīrāṇyamlāni mūtrāṇi snehāḥ
  kvāthā rasās tathā | lavaṇāni phalaṃ kṣaudraṃ śatāhvā sarṣapaṃ vacā || </l>

  <l xml:id="SS.4.38.25"><label>ci.38.25</label> elā trikaṭukaṃ rāsnā saralo
  devadāru ca | rajanī madhukaṃ hiṅgu kuṣṭhaṃ saṃśodhanāni ca || </l>

  <l xml:id="SS.4.38.26"><label>ci.38.26</label> kaṭukā śarkarā mustamuśīraṃ
  candanaṃ śaṭī | mañjiṣṭhā madanaṃ caṇḍā trāyamāṇā rasāñjanam || </l>

  <l xml:id="SS.4.38.27"><label>ci.38.27</label> bilvamadhyaṃ yavānī ca phalinī
  śakrajā yavāḥ | kākolī kṣīrakākolī jīvakarṣabhakāvubhau || </l>

  <l xml:id="SS.4.38.28"><label>ci.38.28</label> tathā medā mahāmedā
  ṛddhirvṛddhirmadhūlikā | nirūheṣu yathālābhameṣa vargo vidhīyate || </l>

  <l xml:id="SS.4.38.29"><label>ci.38.29</label> svasthe kvāthasya <ref
  rend="superscript footnote marker">*</ref>catvāro bhāgāḥ snehasya
  pañcamaḥ | kuddhe 'nile caturthas tu ṣaṣṭhaḥ pitte kaphe 'ṣṭamaḥ || </l>

  <l xml:id="SS.4.38.30"><label>ci.38.30</label> sarveṣu cāṣṭamo bhāgaḥ kalkānāṃ
  lavaṇaṃ punaḥ | kṣaudraṃ mūtraṃ phalaṃ kṣīramamlaṃ māṃsarasaṃ tathā || </l>

  <l xml:id="SS.4.38.31"><label>ci.38.31</label> yuktyā prakalpayed dhīmān nirūh
  kalpanā tviyam || </l>

  <l xml:id="SS.4.38.32"><label>ci.38.32</label>
  kalkasnehakaṣāyāṇāmavivekādbhiṣagvaraiḥ | <ref rend="superscript footnote
  marker">*</ref>basteḥ sukalpanā proktā tasya
  dānaṃ yathārthakṛt || </l>

  <l xml:id="SS.4.38.33"><label>ci.38.33</label> dattvā++ādau saindhavasyākṣaṃ
  madhunaḥ prasṛtadvayam | pātre talena mathnīyāttadvat <ref rend="superscript
  footnote marker">*</ref>snehaṃ śanaiḥ śanaiḥ || </l>

  <l xml:id="SS.4.38.34"><label>ci.38.34</label> samyak sumathite dadyāt
  phalakalkamataḥ param | tato yathocitān kalkān bhāgaiḥ svaiḥ ślakṣṇapeṣitān || </l>

  <l xml:id="SS.4.38.35"><label>ci.38.35</label> gambhīre
  bhājane 'nyasminmaśnīyāttaṃ khajena ca | yathā vā sādhu manyeta na sāndro na
  tanuḥ samaḥ || </l>

  <l xml:id="SS.4.38.36"><label>ci.38.36</label> rasakṣīrāmlamūtrāṇāṃ
  doṣāvasthāmavekṣya tu | kaṣāyaprasṛtān pañca supūtāṃs tatra dāpayet || </l>

  <l xml:id="SS.4.38.37"><label>ci.38.37</label> ata ūrdhvaṃ dvādaśaprasṛtān<ref
  rend="superscript footnote marker">*</ref> vakṣyāmaḥ | dattvā++ādau
  saindhavasyākṣaṃ madhunaḥ prasṛtidvayam | vinirmathya tato dadyāt snehasya
  prasṛtitrayam || </l>

  <l xml:id="SS.4.38.38"><label>ci.38.38</label> ekībhūte tataḥ snehe kalkasya
  prasṛtiṃ kṣipet | saṃmūrcchite kaṣāyaṃ tu catuḥprasṛtisaṃmitam || </l>

  <l xml:id="SS.4.38.39"><label>ci.38.39</label> vitarec ca tadāvāpamante
  dviprasṛtonmitam | evaṃ prakalpito bastirdvādaśaprasṛto bhavet || </l>

  <l xml:id="SS.4.38.40"><label>ci.38.40</label> jyeṣṭhāyāḥ khalu mātrāyāḥ
  pramāṇamidamīritam | apahrāse bhiṣak kuryāt tadvat prasṛtihāpanam || </l>

  <l xml:id="SS.4.38.41"><label>ci.38.41</label> yathāvayo nirūhāṇāṃ
  kalpaneyamudāhṛtā | saindhavādidravāntānāṃ siddhikāmair bhiṣagvaraiḥ || </l>

  <l xml:id="SS.4.38.42"><label>ci.38.42</label> ata ūrdhvaṃ pravakṣyante
  bastayo 'tra vibhāgaśaḥ | yathādoṣaṃ prayuktā ye hanyurnānāvidhān gadān || </l>

  <l xml:id="SS.4.38.43"><label>ci.38.43</label>
  śampākorubuvarṣābhūvājigandhāniśācchadaiḥ |
  pañcamūlībalārāsnāguḍūcīsuradārubhiḥ || </l>

  <l xml:id="SS.4.38.44"><label>ci.38.44</label> kvathitaiḥ
  pālikair ebhir madanāṣṭakasaṃyutaiḥ |
  kalkair māgadhikāmbhodahapuṣāmisisaindhavaiḥ || </l>

  <l xml:id="SS.4.38.45"><label>ci.38.45</label>
  vatsāhvayapriyaṅgūgrāyaṣṭyāhvayarasāñjanaiḥ | dadyādāsthāpanaṃ koṣṇaṃ
  kṣaudrādyair abhis aṃskṛtam || </l>

  <l xml:id="SS.4.38.46"><label>ci.38.46</label>
  pṛṣṭhorutrikaśūlāśmaviṇmūtrānilasaṅginām | grahaṇīmārutārśoghnaṃ
  raktamāṃsabalapradam || </l>

  <l xml:id="SS.4.38.47"><label>ci.38.47</label>
  guḍūcītriphalārāsnādaśamūlabalāpalaiḥ | kvathitaiḥ ślakṣṇapiṣṭastu
  priyaṅgughanasaindhavaiḥ<ref rend="superscript footnote marker"
  >*</ref> || </l>

  <l xml:id="SS.4.38.48"><label>ci.38.48</label>
  śatapuṣpāvacākṛṣṇāyavānīkuṣṭhabilvajaiḥ | saguḍair akṣamātrais tu
  madanārdhapalānvitaiḥ || </l>

  <l xml:id="SS.4.38.49"><label>ci.38.49</label>
  kṣaudratailaghṛtakṣīraśuktakāñjikamastubhiḥ | samāloḍya ca mūtreṇa
  dadyādāsthāpanaṃ param || </l>

  <l xml:id="SS.4.38.50"><label>ci.38.50</label>
  tejovarṇabalotsāhavīryāgniprāṇavardhanam | sarvamārutarogaghnaṃ
  vayaḥsthāpanam uttamam || </l>

  <l xml:id="SS.4.38.51"><label>ci.38.51</label>
  kuśādipañcamūlābdatriphalotpalavāsakaiḥ |
  sārivośīramañjiṣṭhārāsnāreṇuparūṣakaiḥ || </l>

  <l xml:id="SS.4.38.52"><label>ci.38.52</label> pālikaiḥ kvathitaiḥ samyag
  dravyair ebhiś ca peṣitaiḥ | śṛṅgāṭakātmaguptebhakesarāgurucandanaiḥ || </l>

  <l xml:id="SS.4.38.53"><label>ci.38.53</label>
  vidārīmisimañjiṣṭhāśyāmendrayavasindhujaiḥ | phalapadmakayaṣṭyāhvaiḥ
  kṣaudrakṣīraghṛtāplutaiḥ || </l>

  <l xml:id="SS.4.38.54"><label>ci.38.54</label> dattamāsthāpanaṃ
  śītamamlahīnais tathā dravaiḥ | dāhāsṛgdarapittāsṛkpittagulmajvarāñjayet || </l>

  <l xml:id="SS.4.38.55"><label>ci.38.55</label>
  rodhracandanamañjiṣṭhārāsnānantābalardhibhiḥ |
  sārivāvṛṣakāśmaryamedāmadhukapadmakaiḥ || </l>

  <l xml:id="SS.4.38.56"><label>ci.38.56</label> sthirāditṛṇamūlaiś ca kvāthaḥ
  karṣatrayonmitaiḥ | piṣṭair jīvakakākolīyugardhimadhukotpalaiḥ || </l>

  <l xml:id="SS.4.38.57"><label>ci.38.57</label>
  prapauṇḍarīkajīvantīmedāreṇuparūṣakaiḥ |
  abhīrumisisindhūtthavatsakośīrapadmakaiḥ || </l>

  <l xml:id="SS.4.38.58"><label>ci.38.58</label> kaseruśarkarāyuktaiḥ
  sarpirmadhupayaḥplutaiḥ | dravais tīkṣṇāmlavarjyaiś ca datto bastiḥ
  suśītalaḥ || </l>

  <l xml:id="SS.4.38.59"><label>ci.38.59</label> gulmāsṛgdarahṛtpāṇḍurogān
  saviṣamajvarān | asṛkpittātisārau ca hanyātpittakṛtān gadān || </l>

  <l xml:id="SS.4.38.60"><label>ci.38.60</label>
  bhadrānimbakulatthārkakośātakyamṛtāmaraiḥ |
  sārivābṛhatīpāṭhāmūrvāragvadhavatsakaiḥ || </l>

  <l xml:id="SS.4.38.61"><label>ci.38.61</label> kvāthaḥ kalkas tu kartavyo <ref
  rend="superscript footnote marker">*</ref>vacāmadanasarṣapaiḥ |
  saindhavāmarakuṣṭhailāpippalībilvanāgaraiḥ || </l>

  <l xml:id="SS.4.38.62"><label>ci.38.62</label>
  kaṭutailamadhukṣāramūtratailāmlasaṃyutaiḥ | kāryamāsthāpanaṃ tūrṇaṃ
  kāmalāpāṇḍumehinām || </l>

  <l xml:id="SS.4.38.63"><label>ci.38.63</label> medasvināmanagnīnāṃ
  kapharogāśanadviṣām | galagaṇḍagaraglāniślīpadodararogiṇām || </l>

  <l xml:id="SS.4.38.64"><label>ci.38.64</label>
  daśamūlīniśābilvapaṭolatriphalāmaraiḥ | kvathitaiḥ kalkapiṣṭais tu
  mustasaindhavadārubhiḥ || </l>

  <l xml:id="SS.4.38.65"><label>ci.38.65</label>
  pāṭhāmāgadhikendrāhvais tailakṣāramadhuplutaiḥ | kuryād āsthāpanaṃ
  samyaṅmūtrāmlaphalayojitaiḥ || </l>

  <l xml:id="SS.4.38.66"><label>ci.38.66</label>
  kaphapāṇḍugadālasyamūtramārutasaṃginām |
  āmāṭopāpacīśleṣmagulmakrimivikāriṇām || </l>

  <l xml:id="SS.4.38.67"><label>ci.38.67</label>
  vṛṣāśmabhedavarṣābhūdhānyagandharvahastakaiḥ |
  daśamūlabalāmūrvāyavakolaniśācchadaiḥ || </l>

  <l xml:id="SS.4.38.68"><label>ci.38.68</label> kulatthabilvabhūnimbaiḥ
  kvāthitaiḥ palasaṃmitaiḥ | kalkair madanayaṣṭyāhvaṣaḍgranthāmarasarṣapaiḥ || </l>

  <l xml:id="SS.4.38.69"><label>ci.38.69</label>
  pippalīmūlasindhūtthayavānīmisivatsakaiḥ |
  kṣaudrekṣukṣīragomūtrasarpistailarasāplutaiḥ || </l>

  <l xml:id="SS.4.38.70"><label>ci.38.70</label> tūrṇamāsthāpanaṃ kāryaṃ
  saṃsṛṣṭabahurogiṇām | gṛdhrasīśarkarāṣṭhīlātūnīgulmagadāpaham || </l>

  <l xml:id="SS.4.38.71"><label>ci.38.71</label>
  rāsnāragvadhavarṣābhūkaṭukośīravāridaiḥ |
  trāyamāṇāmṛtāraktāpañcamūlībibhītakaiḥ || </l>

  <l xml:id="SS.4.38.72"><label>ci.38.72</label> sabalaiḥ pālikaiḥ kvāthaḥ
  kalkas tu madanānvitaiḥ | yaṣṭyāhvamisisindhūtthaphalinīndrayavāhvayaiḥ || </l>

  <l xml:id="SS.4.38.73"><label>ci.38.73</label>
  rasāñjanarasakṣaudradrākṣāsauvīrasaṃyutaiḥ | yukto bastiḥ sukhoṣṇo 'yaṃ
  māṃsaśukrabalaujasām || </l>

  <l xml:id="SS.4.38.74"><label>ci.38.74</label> āyuṣo 'gneś ca saṃskartā hanti
  cāśu gadānimān | gulmāsṛgdaravīsarpamūtrakṛcchrakṣatakṣayān || </l>

  <l xml:id="SS.4.38.75"><label>ci.38.75</label>
  <ref rend="superscript footnote marker">*</ref>viṣamajvaramarśāsi grahaṇīṃ
  vātakuṇḍalīm | jānujaṅghāśirobastigrahodāvartamārutān || </l>

  <l xml:id="SS.4.38.76"><label>ci.38.76</label>
  vātāsṛkśarkarāṣṭhīlākukṣiśūlodarārucīḥ |
  raktapittakaphonmādapramehādhmānahṛdgrahān || </l>

  <l xml:id="SS.4.38.77"><label>ci.38.77</label> vātaghnauṣadhaniṣkvāthāḥ
  saindhavatrivṛtāyutāḥ | sāmlāḥ sukhoṣṇā yojyāḥ syur bastayaḥ kupite 'nile || </l>

  <l xml:id="SS.4.38.78"><label>ci.38.78</label> nyagrodhādigaṇakvāthāḥ
  kākolyādisamāyutāḥ | vidheyā bastayaḥ pitte sasarpiṣkāḥ saśarkarāḥ || </l>

  <l xml:id="SS.4.38.79"><label>ci.38.79</label> āragvadhādiniṣkvāthāḥ
  pippalyādisamāyutāḥ | sakṣaudramūtrā deyāḥ syur bastayaḥ kupite kaphe || </l>

  <l xml:id="SS.4.38.80"><label>ci.38.80</label> śarkarekṣurasakṣīraghṛtayuktāḥ
  suśītalāḥ | kṣīravṛkṣakaṣāyāḍhyā bastayaḥ śoṇite hitāḥ || </l>

  <l xml:id="SS.4.38.81"><label>ci.38.81</label>
  śodhanadravyaniṣkvāthāstatkalkasnehasaindhavaiḥ | yuktāḥ khajena
  mathitabastayaḥ śodhanāḥ smṛtāḥ || </l>

  <l xml:id="SS.4.38.82"><label>ci.38.82</label>
  triphalākvāthagomūtrakṣaudrakṣārasamāyutāḥ | ūṣakādipratīvāpā bastayo
  lekhanāḥ smṛtāḥ || </l>

  <l xml:id="SS.4.38.83"><label>ci.38.83</label> bṛṃhaṇadravyaniṣkvāthāḥ
  kalkair madhurakair yutāḥ | sarpirmāṃsarasopetā bastayo bṛṃhaṇāḥ smṛtāḥ || </l>

  <l xml:id="SS.4.38.84"><label>ci.38.84</label> caṭakāṇḍoccaṭākvāthāḥ
  sakṣīraghṛtaśarkarāḥ | ātmaguptāphalāvāpāḥ smṛtā vājīkarā nṛṇām || </l>

  <l xml:id="SS.4.38.85"><label>ci.38.85</label>
  badaryairāvatīśeluśālmalīdhanvanāṅkurāḥ | kṣīrasiddhāḥ kṣaudrayutāḥ sāsrāḥ
  picchilasaṃjñitāḥ || </l>

  <l xml:id="SS.4.38.86"><label>ci.38.86</label>
  vārāhamāhiṣaurabhrabaiḍālaiṇeyakaukkuṭam | <ref rend="superscript footnote
  marker">*</ref>sadyaskamasṛgājaṃ vā deyaṃ
  picchilabastiṣu || </l>

  <l xml:id="SS.4.38.87"><label>ci.38.87</label> priyaṅgvādigaṇakvāthā
  ambaṣṭhādyena saṃyutāḥ | sakṣaudrāḥ saghṛtāś caiva grāhiṇo bastayaḥ smṛtāḥ || </l>

  <l xml:id="SS.4.38.88"><label>ci.38.88</label> eteṣv eva ca yogeṣu snehāḥ siddhāḥ
  pṛthak pṛthak | samasteṣv athavā samyagvidheyāḥ snehabastayaḥ || </l>

  <l xml:id="SS.4.38.89"><label>ci.38.89</label> vandhyānāṃ śatapākena śodhitānāṃ
  yathākramam | balātailena deyāḥ syur bastayastraivṛtena ca || </l>

  <l xml:id="SS.4.38.90"><label>ci.38.90</label> narasyottamasattvasya tīkṣṇaṃ
  bastiṃ nidhāpayet | madhyamaṃ madhyasattvasya viparītasya vai mṛdum || </l>

  <l xml:id="SS.4.38.91"><label>ci.38.91</label> evaṃ kālaṃ balaṃ doṣaṃ vikāraṃ ca
  vikāravit | bastidravyabalaṃ caiva vīkṣya bastīn prayojayet || </l>

  <l xml:id="SS.4.38.92"><label>ci.38.92</label> dadyādutkleśanaṃ pūrvaṃ madhye
  doṣaharaṃ punaḥ | paś cāt saṃśamanīyaṃ ca dadyādbastiṃ vicakṣaṇaḥ || </l>

  <l xml:id="SS.4.38.93"><label>ci.38.93</label> eraṇḍabījaṃ madhukaṃ pippalī
  saindhavaṃ vacā | hapuṣāphalakalkaś ca bastirutkleśanaḥ smṛtaḥ || </l>

  <l xml:id="SS.4.38.94"><label>ci.38.94</label> śatāhvā madhukaṃ bījaṃ kauṭajaṃ
  phalam eva ca | sakāñjikaḥ sagomūtro bastirdoṣaharaḥ smṛtaḥ || </l>

  <l xml:id="SS.4.38.95"><label>ci.38.95</label> priyaṅgurmadhukaṃ mustā tathaiva
  ca rasāñjanam | sakṣīraḥ śasyate bastirdoṣāṇāṃ śamanaḥ paraḥ || </l>

  <l xml:id="SS.4.38.96"><label>ci.38.96</label> nṛpāṇāṃ tatsamānānāṃ tathā
  sumahatām api | nārīṇāṃ sukumārāṇāṃ śiśusthavirayor api || </l>

  <l xml:id="SS.4.38.97"><label>ci.38.97</label> doṣanirharaṇārthāya
  balavarṇodayāya ca | samāsenopadekṣyāmi vidhānaṃ mādhutailikam || </l>

  <l xml:id="SS.4.38.98"><label>ci.38.98</label> yānastrībhojyapāneṣu niyamaś cātra
  nocyate | phalaṃ ca vipulaṃ dṛṣṭaṃ vyāpadāṃ cāpyasaṃbhavaḥ || </l>

  <l xml:id="SS.4.38.99"><label>ci.38.99</label> yojyastvataḥ sukhenaiva
  nirūhakramamicchatā | yadecchati tadaivaiṣa prayoktavyo vipaścitā || </l>

  <l xml:id="SS.4.38.100"><label>ci.38.100</label> madhutaile same syātāṃ
  kvāthaś cair aṇḍamūlajaḥ | palārdhaṃ śatapuṣpāyāstato 'rdhaṃ saindhavasya ca || </l>

  <l xml:id="SS.4.38.101"><label>ci.38.101</label> phalenaikena saṃyuktaḥ khajena
  ca viloḍitaḥ | deyaḥ sukhoṣṇo bhiṣajā mādhutailikasaṃjñitaḥ || </l>

  <l xml:id="SS.4.38.102"><label>ci.38.102</label> vacāmadhukatailaṃ ca kvāthaḥ
  sarasasaindhavaḥ | pippalīphalasaṃyukto bastiryuktarathaḥ smṛtaḥ || </l>

  <l xml:id="SS.4.38.103"><label>ci.38.103</label> suradāru varā rāsnā śatapuṣpā
  vacā madhu | hiṅgusaindhavasaṃyukto bastirdoṣaharaḥ smṛtaḥ || </l>

  <l xml:id="SS.4.38.104"><label>ci.38.104</label> pañcamūlīkaṣāyaṃ ca tailaṃ
  māgadhikā madhu | bastireṣa vidhātavyaḥ saśatāhvaḥ sasaindhavaḥ || </l>

  <l xml:id="SS.4.38.105"><label>ci.38.105</label> yavakolakulatthānāṃ kvātho
  māgadhikā madhu | sasaindhavaḥ sayaṣṭyāhvaḥ siddhabastiriti smṛtaḥ || </l>

  <l xml:id="SS.4.38.106"><label>ci.38.106</label>
  mustāpāṭhāmṛtātiktābalārāsnāpunarnavāḥ |
  mañjiṣṭhāragvadhośīratrāyamāṇākhyagokṣurān || </l>

  <l xml:id="SS.4.38.107"><label>ci.38.107</label> pālikān
  pañcamūlālpasahitānmadanāṣṭakam | jalāḍhake pacet kvāthaṃ pādaśeṣaṃ punaḥ
  pacet || </l>

  <l xml:id="SS.4.38.108"><label>ci.38.108</label>
  <ref rend="superscript footnote marker"
  >*</ref>kṣīrārdhāḍhakasaṃyuktamākṣīrāt suparisrutam | apadena
  jāṅgalarasastatahā madhughṛtaṃ samam || </l>

  <l xml:id="SS.4.38.109"><label>ci.38.109</label> śatāhvāphalinīyaṣṭīvatsakaiḥ
  sarasāñjanaiḥ | kārṣikaiḥ saindhavonmiśraiḥ kalkair bastiḥ prayojitaḥ || </l>

  <l xml:id="SS.4.38.110"><label>ci.38.110</label>
  vātāsṛṅmehaśophārśogulmamūtravibandhanut |
  visarpajvaraviḍbhaṅgaraktapittavināśanaḥ || </l>

  <l xml:id="SS.4.38.111"><label>ci.38.111</label> balyaḥ saṃjīvano
  vṛṣyaś cakṣuṣyaḥ śūlanāśanaḥ | yāpanānāmayaṃ rājā bastirmustādiko mataḥ || </l>

  <l xml:id="SS.4.38.112"><label>ci.38.112</label> avekṣya bheṣajaṃ buddhyā
  vikāraṃ ca vikāravit | bījenānena śāstrajñaḥ kuryād bastiśatānyapi || </l>

  <l xml:id="SS.4.38.113"><label>ci.38.113</label> ajīrṇe na prayuñjīta
  divāsvapnaṃ ca varjayet | āhārācārikaṃ <ref rend="superscript footnote
  marker">*</ref>śeṣamanyat kāmaṃ samācaret || </l>

  <l xml:id="SS.4.38.114"><label>ci.38.114</label> yasmānmadhu ca tailaṃ ca
  prādhānyena<ref rend="superscript footnote marker">*</ref> pradīyate |
  mādhutailika ity evaṃ bhiṣagbhir bastirucyate || </l>

  <l xml:id="SS.4.38.115"><label>ci.38.115</label> ratheṣv api ca yukteṣu hastyaśve
  cāpi kalpite | yasmānna pratiṣiddho 'yamato yuktarathaḥ smṛtaḥ || </l>

  <l xml:id="SS.4.38.116"><label>ci.38.116</label> balopacayavarṇānāṃ yasmād
  vyādhiśatasya ca | bhavatyetena siddhis tu siddhabastirato mataḥ || </l>

  <l xml:id="SS.4.38.117"><label>ci.38.117</label> sukhināmalpadoṣāṇāṃ nityaṃ
  snigdhāś ca ye narāḥ | mṛdukoṣṭhāś ca ye teṣāṃ vidheyā mādhutailikāḥ || </l>

  <l xml:id="SS.4.38.118"><label>ci.38.118</label> mṛdutvāt 
  pādahīnatvād akṛtsnavidhisevanāt | ekabastipradānācca
  siddhabastiṣvayantraṇā ||</l>

  <p ana="trailer">iti suśrutasaṃhitāyāṃ cikitsāsthāne nirūhakramacikitsitaṃ
  nāmāṣṭatriṃśo 'dhyāyaḥ ||38 ||</p>
 </div>
 
 -->

 <div n="39" type="adhyāya">
  <head>ekonacatvāriṃśattamo 'dhyāyaḥ |</head>
  <l xml:id="SS.4.39.1"><label>ci.39.1</label> athāta āturopadravacikitsitaṃ vyākhyāsyāmaḥ || </l>

  <l xml:id="SS.4.39.2"><label>ci.39.2</label> yathovāca bhagavān dhanvantariḥ || </l>

  <l xml:id="SS.4.39.3"><label>ci.39.3</label> snehapītasya vāntasya viriktasya srutāsṛjaḥ |
  nirūḍhasya ca kāyāgnir mando bhavati dehinaḥ || </l>

  <l xml:id="SS.4.39.4"><label>ci.39.4</label> so 'gnair atyarthagurubhir upayuktaiḥ praśāmyati |
  alpo mahadbhir bahubhiś chādito 'gnir ivendhanaiḥ || </l>

  <l xml:id="SS.4.39.5"><label>ci.39.5</label> sa cālpair laghubhiś cānnair upayuktair vivardhate
  | kāṣṭhair aṇubhir alpaiś ca sandhukṣita ivānalaḥ || </l>

  <l xml:id="SS.4.39.6"><label>ci.39.6</label> hṛtadoṣapramāṇena sadāhāravidhiḥ smṛtaḥ | trīṇi
  cātra pramāṇāni prastho 'rdhāḍhakam āḍhakam || </l>

  <l xml:id="SS.4.39.7"><label>ci.39.7</label> tatrāvaraṃ prasthamātraṃ dve śeṣe madhyamottame |
  prasthe parisrute deyā yavāgūḥ khalpataṇḍulā || </l>

  <l xml:id="SS.4.39.8"><label>ci.39.8</label> dve caivārdhāḍhake deye tisraś cāpy āḍhake gate |
  vilepīmucitādbhaktāc caturthāṃśakṛtāṃ tataḥ || </l>

  <l xml:id="SS.4.39.9"><label>ci.39.9</label> dadyād uktena vidhinā klinnasikthāmapicchilām |
  <ref rend="superscript footnote marker">*</ref>agnigdhalavaṇaṃ svacchamudgayūṣayutaṃ tataḥ || </l>

  <l xml:id="SS.4.39.10a"><label>ci.39.10a</label> aṃśadvayapramāṇena dadyāt susvinnam odanam | </l>

  <l xml:id="SS.4.39.10b"><label>ci.39.10b</label>tatas tu kṛtasaṃjñena hṛdyenendriyabodhinā || </l>

  <l xml:id="SS.4.39.11"><label>ci.39.11</label> trīn aṃśān vitared bhoktum āturāyaudanaṃ mṛdu |
  tato yathocitaṃ bhaktaṃ bhoktum asmai vicakṣaṇaḥ || </l>

  <l xml:id="SS.4.39.12"><label>ci.39.12</label> lāvaiṇahariṇādīnāṃ rasair dadyāt susaṃskṛtaiḥ |
  hīnamadhyottameṣv eṣu virekeṣu prakīrtitaḥ || </l>

  <l xml:id="SS.4.39.13a"><label>ci.39.13a</label> ekadvitriguṇaḥ samyag āhārasya kramas tv ayam
  |</l>

  <l xml:id="SS.4.39.13b"><label>ci.39.13b</label>kaphapittādhikān madyanityān hīnaviśodhitān || </l>

  <l xml:id="SS.4.39.14a"><label>ci.39.14a</label> peyā 'bhiṣyandayetteṣāṃ tarpaṇādikramo hitaḥ | </l>

  <l xml:id="SS.4.39.14b"><label>ci.39.14b</label>vedanālābhaniyamaśokavaicittyahetubhiḥ || </l>

  <l xml:id="SS.4.39.15"><label>ci.39.15</label> narān upoṣitāṃś cāpi viriktavad upācaret |
  āḍhakārdhāḍhakaprasthasaṃkhyā hy eṣā virecane || </l>

  <l xml:id="SS.4.39.16"><label>ci.39.16</label> śleṣmāntatvād virekasya na tām icchati tadvidaḥ
  | eko virekaḥ śleṣmānto na dvitīyo 'sti kaś cana || </l>

  <l xml:id="SS.4.39.17"><label>ci.39.17</label> balaṃ yat trividhaṃ proktam atas tatra kramas
  tridhā | tatrānukramamekaṃ tu balasthaḥ sakṛdācaret || </l>

  <l xml:id="SS.4.39.18"><label>ci.39.18</label> dvirācarenmadhyabalastrīn vārān durbalas tathā |
  kecid evaṃ kramaṃ prāhur mandamadhyottamāgniṣu || </l>

  <l xml:id="SS.4.39.19"><label>ci.39.19</label> saṃsargeṇa vivṛddhe 'gnau doṣakopabhayādbhajet |
  prāk svādutiktau snigdhāmlalavaṇān kaṭukaṃ tataḥ || </l>

  <l xml:id="SS.4.39.20"><label>ci.39.20</label> svādvamlalavaṇān bhūyaḥ svādutiktāvataḥ param |
  snigdharūkṣān rasāṃś caiva vyatyāsāt svasthavattataḥ || </l>

  <l xml:id="SS.4.39.21"><label>ci.39.21</label> kevalaṃ snehapīto vā vānto yaś cāpi kevalam | sa
  saptarātraṃ manujo bhuñjīta laghu bhojanam || </l>

  <l xml:id="SS.4.39.22"><label>ci.39.22</label> kṛtaḥ sirāvyadho yasya kṛtaṃ yasya ca śodhanam |
  sa nā pariharenmāsaṃ yāvadvā balavān bhavet || </l>

  <l xml:id="SS.4.39.23"><label>ci.39.23</label> tryahaṃ tryahaṃ parihared ekaikaṃ bastim
  āturaḥ<ref rend="superscript footnote marker">*</ref> || tṛtīye tu parīhāre yathāyogaṃ
  samācaret || </l>

  <l xml:id="SS.4.39.24"><label>ci.39.24</label> tailapūrṇāmṛdbhāṇḍasadharmāṇo vraṇāturāḥ |
  snigdhaśuddhākṣirogārtā jvarātīsāriṇaś ca ye || </l>

  <l xml:id="SS.4.39.25"><label>ci.39.25</label> krudhyataḥ kupitaṃ pittaṃ kuryāt tāṃs tān
  upadravān | āyāsyataḥ śocato vā cittaṃ vibhramam ṛcchati || </l>

  <l xml:id="SS.4.39.26"><label>ci.39.26</label> maithunopagamād ghorān vyādhīn āpnoti durmatiḥ |
  ākṣepakaṃ pakṣaghātam aṅgapragraham eva ca || </l>

  <l xml:id="SS.4.39.27"><label>ci.39.27</label> guhyapradeśe śvayathuṃ kāsaśvāsau ca dāruṇau |
  rudhiraṃ śukravac cāpi sarajaskaṃ pravartate || </l>

  <l xml:id="SS.4.39.28"><label>ci.39.28</label> labhate ca divāsvapnāttāṃstān vyādhīn
  kaphātmakān | plīhodaraṃ pratiśyāyaṃ pāṇḍutāṃ śvayathuṃ jvaram || </l>

  <l xml:id="SS.4.39.29"><label>ci.39.29</label> mohaṃ sadanam aṅgānām avipākaṃ tathā 'rucim |
  tamasā cābhibhūtas tu svapnam evābhinandati || </l>

  <l xml:id="SS.4.39.30"><label>ci.39.30</label> uccaiḥ saṃbhāṣaṇād vāyuḥ śirasy āpādayed rujam |
  <ref rend="superscript footnote marker">*</ref>āndhyaṃ jāḍyamajighratvaṃ bādhiryaṃ mūkatāṃ
  tathā || </l>

  <l xml:id="SS.4.39.31a"><label>ci.39.31a</label> hanumokṣamadhīmanthamarditaṃ ca sudāruṇam | </l>

  <l xml:id="SS.4.39.31b"><label>ci.39.31b</label> netrastambhaṃ nimeṣaṃ vā tṛṣṇāṃ kāsaṃ
  prajāgaram || </l>

  <l xml:id="SS.4.39.32"><label>ci.39.32</label> labhate dantacālaṃ ca tāṃs tāṃś cānyān upadravān
  | yānayānena labhate chardimūrcchābhramaklamān || </l>

  <l xml:id="SS.4.39.33"><label>ci.39.33</label> tathaivāṅgagrahaṃ ghoram indriyāṇāṃ ca vibhramam
  | cirāsanāttathā sthānāc chroṇyāṃ bhavati vedanā || </l>

  <l xml:id="SS.4.39.34"><label>ci.39.34</label> aticaṅkramaṇād vāyur jaṅghayoḥ kurute rujaḥ |
  sakthipraśoṣaṃ śophaṃ vā pādaharṣam athāpi vā || </l>

  <l xml:id="SS.4.39.35a"><label>ci.39.35a</label> śītasaṃbhogatoyānāṃ sevā mārutavṛddhaye | </l>

  <l xml:id="SS.4.39.35b"><label>ci.39.35b</label>tato 'ṅgamardaviṣṭambhaśūlādhmānapravepakāḥ || </l>

  <l xml:id="SS.4.39.36"><label>ci.39.36</label> vātātapābhyāṃ vaivarṇyaṃ jvaraṃ cāpi samāpnuyāt
  | viruddhādhyaśanān mṛtyuṃ vyādhiṃ vā ghoram ṛcchati || </l>

  <l xml:id="SS.4.39.37"><label>ci.39.37</label> asātmyabhojanaṃ hanyād balavarṇam asaṃśayam |
  anātmavantaḥ paśuvad bhuñjate ye 'pramāṇataḥ | rogānīkasya te mūlam ajīrṇaṃ prāpnuvanti hi || </l>

  <l xml:id="SS.4.39.38"><label>ci.39.38</label> vyāpadāṃ kāraṇaṃ vīkṣya vyāpatsv etāsu buddhimān
  | prayatetāturārogye pratyanīkena hetunā || </l>

  <l xml:id="SS.4.39.39"><label>ci.39.39</label> viriktavāntair hariṇaiṇalāvakāḥ śaśaś ca sevyaḥ
  samayūratittiriḥ | saṣaṣṭikāś caiva purāṇaśālayas tathaiva mudgā laghu yac ca kīrtitam ||</l>

  <p ana="trailer">iti suśrutasaṃhitāyāṃ cikitsāsthāne āturopadravacikitsitaṃ nāmaikonacatvāriṃśo
  'dhyāyaḥ ||39 ||</p>
 </div>




 <div n="40" type="adhyāya">
  <head>catvāriṃśattamo 'dhyāyaḥ |</head>
  <l xml:id="SS.4.40.1"><label>ci.40.1</label> athāto dhūmanasyakavalagrahacikitsitaṃ
  vyākhyāsyāmaḥ || </l>

  <l xml:id="SS.4.40.2"><label>ci.40.2</label> yathovāca bhagavān dhanvantariḥ || </l>

  <l xml:id="SS.4.40.3"><label>ci.40.3</label> dhūmaḥ pañcavidho bhavati tadyathā prāyogikaḥ,
  snaihiko, vair enikaḥ, kāsaghno, vāmanīyaś ceti || </l>

  <l xml:id="SS.4.40.4"><label>ci.40.4</label> tatrailādinā kuṣṭhatagaravarjyena ślakṣṇapiṣṭena
  dvādaśāṅgulaṃ śarakāṇḍamaṅgulipariṇāhaṃ kṣaumeṇāṣṭāṅgulaṃ veṣṭayitvā lepayed eṣā vartiḥ <ref
  rend="superscript footnote marker">*</ref>prāyogike,
  snehaphalasāramadhūcchiṣṭasarjarasagugguluprabhṛtibhiḥ snehamiśraiḥ snaihike,
  śirovirecanadravyair vair ecane,
  bṛhatīkaṇṭakārikātrikaṭukāsamardahiṅgviṅgudītvaṅmanaḥśilācchinnaruhākarkaṭaśṛṅgīprabhṛtibhiḥ
  kāsaharaiś ca kāsaghne, snāyucarmakhuraśṛṅgakarkaṭakāsthiśuṣkamatsyavallūrakṛmiprabhṛtibhir
  vāmanīyaiś ca vāmanīye || </l>

  <l xml:id="SS.4.40.5"><label>ci.40.5</label> tatra bastinetradravyair dhūmanetradravyāṇi
  vyākhyātāni bhavanti | dhūmanetraṃ tu kaniṣṭhikāpariṇāhamagre kalāyamātrasroto mūle
  'ṅguṣṭhapariṇāhaṃ dhūmavartipraveśasroto 'ṅgulānyaṣṭacatvāriṃśat prāyogike, dvātriṃśat
  snehane, caturviṃśatirvair ecane, ṣoḍaśāṅgulaṃ kāsaghne vāmanīye ca | ete 'pi
  kolāsthimātracchidre bhavataḥ | vraṇanetramaṣṭāṅgulaṃ vraṇadhūpanārthaṃ kalāyaparimaṇḍalaṃ
  kulatthavāhisrota iti || </l>

  <l xml:id="SS.4.40.6"><label>ci.40.6</label> atha sukhopaviṣṭaḥ sumanā ṛjvadhodṛṣṭiratandritaḥ
  <ref rend="superscript footnote marker">*</ref>snehāktadīpatāgrāṃ vartiṃ netrasrotasi
  praṇidhāya dhūmaṃ pibet || </l>

  <l xml:id="SS.4.40.7"><label>ci.40.7</label> mukhena taṃ pibet pūrvaṃ nāsikābhyāṃ tataḥ pibet |
  mukhapītaṃ mukhenaiva vamet pītaṃ ca nāsayā || </l>

  <l xml:id="SS.4.40.8"><label>ci.40.8</label> mukhena dhūmamādāya nāsikābhyāṃ na nirharet | tena
  hi pratilomena dṛṣṭis tatra nihanyate || </l>

  <l xml:id="SS.4.40.9"><label>ci.40.9</label> viśeṣatas tu prāyogikaṃ ghrāṇenādadīta, snaihikaṃ
  mukhanāsābhyāṃ, nāsikayā vair ecanikaṃ, mukhenaivetarau || </l>

  <l xml:id="SS.4.40.10"><label>ci.40.10</label> tatra prāyogike vartiṃ vyapagataśarakāṇḍāṃ
  nivātātapaśuṣkāmaṅgāreṣv avadīpya netramūlasrotasi prayujyadhūmamāhareti brūyāt; evaṃ snehanaṃ
  vair ecanikaṃ ca kuryād iti | itarayor vyapetadhūmāṅgāre<ref
  rend="superscript footnote marker">*</ref> sthire samāhite śarāve prakṣipya vartiṃ
  mūlacchidreṇānyena śarāveṇa pidhāya tasmin chidre netramūlaṃ saṃyojya dhūmamāseveta, praśānte
  dhūme vartimavaśiṣṭāṃ prakṣipya punarapi dhūmaṃ pāyayed ādoṣaviśuddheḥ; eṣa dhūmapānopāyavidhiḥ
  || </l>

  <l xml:id="SS.4.40.11"><label>ci.40.11</label> tatra
  śokaśramabhayāmarṣauṣṇyaviṣaraktapittamadamūrcchādāhapipāsāpāṇḍurogatāluśoṣacchardiśiro
  'bhighātodgārāpatarpitatimirapramehodarādhmānordhvavātārtā
  bālavṛddhadurbalaviriktāsthāpitajāgaritagarbhiṇīrūkṣakṣīṇakṣatoraskamadhughṛtad
  adhidugdhamatsyamadyayavāgūpītālpakaphāś ca na dhūmamāseveran || </l>

  <l xml:id="SS.4.40.12"><label>ci.40.12</label> akālapītaḥ kurute bhramaṃ mūrcchāṃ śirorujam |
  ghrāṇaśrotrākṣijihvānām upaghātaṃ ca dāruṇam || </l>

  <l xml:id="SS.4.40.13"><label>ci.40.13</label> ādyās tu trayo dhūmā dvādaśasu kāleṣūpādeyāḥ |
  tadyathā
  kṣutadantaprakṣālananasyasnānabhojanadivāsvapnamaithunacchardimūtroccārahasitaruṣitaśastrakarmānteṣv
  iti | tatra vibhāgo mūtroccārakṣavathuhasitaruṣitamaithunānteṣu snaihikaḥ,
  snānacchardivāsvapnānteṣu vair ecanikaḥ, dantaprakṣālanasya snānabhojanaśastrakarmānteṣu
  prāyogika iti || </l>

  <l xml:id="SS.4.40.14"><label>ci.40.14</label> tatra snaihiko vātaṃ śamayati, snehād upalepāc
  ca; vair ecanaḥ śleṣmāṇamutkleśyāpakarṣati, raukṣyāttaikṣṇyādauṣṇyādvaiśadyācca; prāyogikaḥ
  śleṣmāṇamutkleśayatyutkliṣṭaṃ cāpakarṣati śamayati vātaṃ sādhāraṇatvāt pūrvābhyām iti || </l>

  <l xml:id="SS.4.40.15"><label>ci.40.15</label> bhavati cātra naro dhūmopayogācca
  prasannendriyavāṅmanāḥ | dṛḍhakeśadvijaśmaśruḥ sugandhiviśadānanaḥ || </l>

  <l xml:id="SS.4.40.16"><label>ci.40.16</label> tathā
  kāsaśvāsārocakāsyopalepasvarabhedamukhāsrāvakṣavathuvamathukrathatandrānidrāhanumanyāstambhāḥ
  pīnasaśirorogakarṇākṣiśūlā vātakaphanimittāś cāsya mukharogā na bhavanti || </l>

  <l xml:id="SS.4.40.17"><label>ci.40.17</label> tasya yogāyogātiyogā vijñātavyāḥ | tatra yogo
  rogapraśamanaḥ, ayogo rogāpraśamanaḥ,
  tālugalaśoṣaparidāhapipāsāmūrcchābhramamadakarṇakṣveḍadṛṣṭināsārogadaurbalyānyatiyogo<ref
  rend="superscript footnote marker">*</ref> janayati || </l>

  <l xml:id="SS.4.40.18"><label>ci.40.18</label> prāyogikaṃ trīṃstrīnucchvāsānādadīta
  mukhanāsikābhyāṃ ca paryāyāṃstrīṃś caturo veti, snaihikaṃ yāvadaśrupravṛttiḥ, vair
  ecanikamādoṣadarśanāt, tilataṇḍulayavāgūpītena pātavyo vāmanīyaḥ, grāsāntareṣu kāsaghna iti || </l>

  <l xml:id="SS.4.40.19"><label>ci.40.19</label> vraṇadhūmaṃ śarāvasaṃpuṭopanītena netreṇa
  vraṇamānayet, dhūmapānādvedanopaśamo vraṇavaiśadyamāsrāvopaśamaś ca bhavati || </l>

  <l xml:id="SS.4.40.20"><label>ci.40.20</label> vidhireṣa samāsena dhūmasyābhihito mayā |
  nasyasyātaḥ pravakṣyāmi vidhiṃ niravaśeṣataḥ || </l>

  <l xml:id="SS.4.40.21"><label>ci.40.21</label> auṣadhamauṣadhasiddho vā sneho nāsikābhyāṃ
  dīyata iti nasyam | taddvividhaṃ śirovirecanaṃ, snehanaṃ ca | taddvividham api pañcadhā |
  tadyathā nasyaṃ, śirovirecanaṃ, pratimarśo, avapīḍaḥ, pradhamanaṃ ca | teṣu nasyaṃ pradhānaṃ
  śirovirecanaṃ ca; nasyavikalpaḥ pratimarśaḥ, śirovirecanavikalpo 'vapīḍaḥ pradhamanaṃ ca; tato
  nasyaśabdaḥ pañcadhā niyamitaḥ || </l>

  <l xml:id="SS.4.40.22"><label>ci.40.22</label> tatra yaḥ snehanārthaṃ śūnyaśirasāṃ
  grīvāskandhorasāṃ ca balajananārthaṃ dṛṣṭiprasādajananārthaṃ vā sneho vidhīyate tasmin
  vaiśeṣiko nasyaśabdaḥ | tat tu deyaṃ vātābhibhūte śirasi
  dantakeśaśmaśruprapātadāruṇakarṇaśūlakarṇakṣveḍatimirasvaropaghātanāsārogāsyaśoṣāvabāhukākālajavalīpalitaprādurbhāvadāruṇaprabodheṣu
  vātapaittikeṣu mukharogeṣv anyeṣu ca vātapittaharadravyasiddhena sneheneti || </l>

  <l xml:id="SS.4.40.23"><label>ci.40.23</label> śirovirecanaṃ śleṣmaṇā
  'bhivyāptatālukaṇṭhaśirasāmarocakaśirogauravaśūlapīnasārdhāvabhedakakṛmipratiśyāyāpasmāragandhājñāneṣv
  anyeṣu cordhvajatrugateṣu kaphajeṣu vikāreṣu śirovirecanadravyais tatsiddhena vā sneheneti || </l>

  <l xml:id="SS.4.40.24"><label>ci.40.24</label> tatraitaddvividhamapyabhuktavato 'nnakāle
  pūrvāhṇe śleṣmarogiṇāṃ, madhyāhne pittarogiṇāṃ, aparāhṇe vātarogiṇām || </l>

  <l xml:id="SS.4.40.25"><label>ci.40.25</label> atha puruṣāya śirovirecanīyāya
  tyaktamūtrapurīṣāya bhuktavate vyabhre kāle dantakāṣṭhadhūmapānābhyāṃ viśuddhavaktrasrotase
  pāṇitāpaparisvinnamṛditagalakapolalalāṭapradeśāya vātātaparajohīne veśmanyuttānaśāyine
  prasāritakaracaraṇāya kiñcit pravilambitaśirase vastrācchāditanetrāya
  vāmahastapradeśinyagronnāmitanāsāgrāya viśuddhasrotasi dakṣiṇahastena sneham uṣṇāmbunā
  prataptaṃ rajatasuvarṇatāmramaṇimṛtpātraśuktīnām anyatamasthaṃ śuktyā<ref
  rend="superscript footnote marker">*</ref> picunā vā sukhoṣṇaṃ snehamadrutam āsiñced
  avyavacchinnadhāraṃ yathā netre na prāpnoti || </l>

  <l xml:id="SS.4.40.26"><label>ci.40.26</label> snehe 'vasicyamāne tu śiro naiva prakampayet |
  na kupyen na prabhāṣec ca na kṣuyān na haset tathā || </l>

  <l xml:id="SS.4.40.27"><label>ci.40.27</label> etair hi vihataḥ sneho na samyak pratipadyate |
  tataḥ kāsapratiśyāyaśiro 'kṣigadasaṃbhavaḥ || </l>

  <l xml:id="SS.4.40.28"><label>ci.40.28</label> tasya pramāṇamaṣtau bindavaḥ
  pradeśinīparvadvayaniḥsṛtāḥ prathamā mātrā, dvitīyā śuktiḥ, tṛtīyā pāṇiśuktiḥ, ityetāstisro
  mātrā yathābalaṃ prayojyāḥ || </l>

  <l xml:id="SS.4.40.29"><label>ci.40.29</label> snehanasyaṃ nopagilet kathaṃ cid api buddhimān
  || </l>

  <l xml:id="SS.4.40.30"><label>ci.40.30</label> śṛṅgāṭakam abhiplāvya nireti vadanād yathā |
  kaphotkleśabhayāccainaṃ niṣṭhīvedavidhārayan || </l>

  <l xml:id="SS.4.40.31"><label>ci.40.31</label> datte ca punarapi saṃsvedya galakapolādīn
  dhūmamāseveta, bhojayeccainam abhiṣyandi, tato 'syācārikam ādiśet;
  rajodhūmasnehātapamadyadravapānaśiraḥsnānātiyānakrodhādīni ca pariharet || </l>

  <l xml:id="SS.4.40.32"><label>ci.40.32</label> tasya yogātiyogāyogānāmidaṃ vijñānaṃ bhavati || </l>

  <l xml:id="SS.4.40.33"><label>ci.40.33</label> lāghavaṃ śiraso yoge sukhasvapnaprabodhanam |
  vikāropaśamaḥ śuddhirindiryāṇāṃ manaḥsukham || </l>

  <l xml:id="SS.4.40.34"><label>ci.40.34</label> kaphaprasekaḥ śiraso gurutendriyavibhramaḥ |
  lakṣaṇaṃ mūrdhnayatisnigdhe rūkṣaṃ tatrāvacārayet || </l>

  <l xml:id="SS.4.40.35"><label>ci.40.35</label> ayoge vātavaiguṇyamindriyāṇāṃ ca rūkṣatā |
  rogāśāntiś ca tatreṣṭaṃ bhūyo nasyaṃ prayojayet || </l>

  <l xml:id="SS.4.40.36"><label>ci.40.36</label> catvāro bindavaḥ ṣaḍ vā tathā 'ṣṭau vā
  yathābalam | śirovirekasnehasya pramāṇam abhinirdiśet || </l>

  <l xml:id="SS.4.40.37"><label>ci.40.37</label> nasye trīṇyupadiṣṭāni lakṣaṇāni prayogataḥ |
  śuddha(śuddhi)hīnātisaṃjñāni viśeṣācchāstracintakaiḥ || </l>

  <l xml:id="SS.4.40.38"><label>ci.40.38</label> lāghavaṃ śirasaḥ suddhiḥ srotasāṃ vyādhinirjayaḥ
  | cittendriyaprasādaś ca śirasaḥ śuddhilakṣaṇam || </l>

  <l xml:id="SS.4.40.39"><label>ci.40.39</label> kaṇḍūpadehau gurutā srotasāṃ kaphasaṃsravaḥ |
  mūrdhni hīnaviśuddhe tu lakṣaṇaṃ parikīrtitam || </l>

  <l xml:id="SS.4.40.40"><label>ci.40.40</label> mastuluṅgāgamo vātavṛddhirindriyavibhramaḥ |
  śūnyatā śirasaś cāpi mūrdhni gāḍhavirecite || </l>

  <l xml:id="SS.4.40.41"><label>ci.40.41</label> hīnātiśuddhe śirasi kaphavātaghnamācaret |
  samyagviśuddhe śirasi sarpirnasyaṃ niṣecayet || </l>

  <l xml:id="SS.4.40.42"><label>ci.40.42</label> (ekāntaraṃ dvyanataraṃ vā saptāhaṃ vā punaḥ
  punaḥ | ekaviṃśatirātraṃ vā yāvadvā sādhu manyate ||) </l>

  <l xml:id="SS.4.40.43"><label>ci.40.43</label> mārutenābhibhūtasya vā 'tyantaṃ yasya dehinaḥ |
  dvikālaṃ cāpi dātavyaṃ nasyaṃ tasya vijānatā<ref rend="superscript footnote marker">*</ref>
  ||) </l>

  <l xml:id="SS.4.40.44"><label>ci.40.44</label> avapīḍastu
  śirovirecanavadabhiṣyaṇṇasarpadaṣṭavisaṃjñebhyo dadyāc chirocirecanadravyāṇām anyatamam
  avapiṣyāvapīḍya<ref rend="superscript footnote marker">*</ref> ca,</l>

  <l xml:id="SS.4.40.44a"><label>ci.40.44a</label> śarkarekṣurasakṣīraghṛtamāṃsarasānām anyatamaṃ
  kṣīṇānāṃ śoṇitapitte ca vidadhyāt || </l>

  <l xml:id="SS.4.40.45"><label>ci.40.45</label> kṛśadurbalabhīrūṇāṃ sukumārasya yoṣitām | śṛtāḥ
  snehāḥ śiraḥśuddhyai kalkastebhyo<ref rend="superscript
  footnote marker">*</ref> yathā hitaḥ || </l>

  <l xml:id="SS.4.40.46"><label>ci.40.46</label> cetovikārakṛmiviṣābhipannānāṃ cūrṇaṃ pradhamet
  || </l>

  <l xml:id="SS.4.40.47"><label>ci.40.47</label> nasyena parihartavyo bhutavānapatarpito
  'tyarthataruṇapratiśyāyī garbhiṇī pītasnehodakamadyadravo 'jīrṇī dattabastiḥ kruddho
  garārtastṛṣitaḥ śokābhibhūtaḥ ānto bālo vṛddho vegāvarodhitaḥ<ref rend="superscript footnote
  marker">*</ref> śiraḥsnātukāmaś ceti; anārtave cābhre nasyadhūmau pariharet || </l>

  <l xml:id="SS.4.40.48"><label>ci.40.48</label> tatra
  hīnātimātrātiśītoṣṇasahasāpradānādatipravilambitaśirasa ucchiṅghato vicalato 'bhyavaharato vā
  pratiṣiddhapradānāc ca vyāpado bhavanti tṛṣṇodgārādayo doṣanimittāḥ kṣayajāś ca || </l>

  <l xml:id="SS.4.40.49"><label>ci.40.49</label> bhavataś cātra nasye śirovireke ca vyāpado
  dvividhāḥ smṛtāḥ | doṣotkleśāt kṣayāccaiva vijñeyāstā yathākramam || </l>

  <l xml:id="SS.4.40.50"><label>ci.40.50</label> doṣokleśanimittās tu jayecchamanaśodhanaiḥ | atha
  kṣayanimittāsu yathāsvaṃ bṛṃhaṇaṃ hitam || </l>

  <l xml:id="SS.4.40.51"><label>ci.40.51</label> pratimarśaś caturdaśasu kāleṣūpādeyaḥ; tadyathā
  talpotthitena, prakṣālitadantena, gṛhānnirgacchatā, vyāyāmavyavāyādhvapariśrāntena,
  mūtroccārakavalāñjanānte, bhuktavatā, charditavatā, divāsvapnotthitena, sāyaṃ ceti || </l>

  <l xml:id="SS.4.40.52"><label>ci.40.52</label> tatra talpotthitenāsevitaḥ pratimarśo
  rātrāvupacitaṃ nāsāsrotogataṃ malam upahanti manaḥprasādaṃ ca karoti, prakṣālitadantenāsevito
  dantānāṃ dṛḍhatāṃ vadanasaugandhyaṃ cāpādayati, gṛhānnirgacchatā sevito nāsāseotasaḥ
  klinnatayā rajodhūmo vā na bādhate, vyāyāmamaithunādhvapariśrāntenāsevitaḥ śramam upahanti,
  mūtroccārānte sevito dṛṣṭergurutvam apanayati, kavalāñjanānte sevito dṛṣṭiṃ prasādayati,
  bhuktavatā sevitaḥ srotasāṃ viśuddhiṃ laghutāṃ cāpādayati, vāntenāsevitaḥ srotovilagnaṃ
  śleṣmāṇamapohya bhaktākāṅkṣāmāpādayati, divāsvapnotthitenāsevito nidrāśeṣaṃ gurutvaṃ malaṃ
  cāpohya cittaikāgryaṃ janayati, sāyaṃ cāsevitaḥ sukhanidrāprabodhaṃ ceti || </l>

  <l xml:id="SS.4.40.53"><label>ci.40.53</label> īṣaducchiṅghataḥ sneho yāvadvaktraṃ prapadyate |
  nasye niṣiktaṃ taṃ vidyāt pratimarśaṃ pramāṇataḥ || </l>

  <l xml:id="SS.4.40.54"><label>ci.40.54</label> nasyena rogāḥ śāmyanti narāṇāmūrdhvajatrujāḥ |
  indriyāṇāṃ ca vaimalyaṃ kuryād āsyaṃ sugandhi ca || </l>

  <l xml:id="SS.4.40.55"><label>ci.40.55</label> hanudantaśirogrīvātrikabāhūrasāṃ balam |
  valīpalitakhālityavyaṅgānāṃ cāpyasaṃbhavam || </l>

  <l xml:id="SS.4.40.56"><label>ci.40.56</label> tailaṃ kaphe savāte syāt kevale pavane vasām |
  dadyātsarpiḥ sadā pitte majjānaṃ ca samārute || </l>

  <l xml:id="SS.4.40.57"><label>ci.40.57</label> caturvidhasya snehasya vidhirevaṃ prakīrtitaḥ |
  śleṣmasthānāvirodhitvāt teṣu tailaṃ vidhīyate || </l>

  <l xml:id="SS.4.40.58"><label>ci.40.58</label> ataḥ paraṃ pravakṣyāmi kavalagrahaṇe vidhim |
  caturdhā kavalaḥ snehī prasādī śodhiropaṇau || </l>

  <l xml:id="SS.4.40.59"><label>ci.40.59</label> sngidhoṣṇaiḥ snaihiko vāte svāduśītaiḥ
  prasādanaḥ | pitte kaṭvamlalavaṇai rūkṣoṣṇaiḥ śodhanaḥ kaphe || </l>

  <l xml:id="SS.4.40.60"><label>ci.40.60</label> kaṣāyatiktamadhuraiḥ kaṭūṣṇai ropaṇo vraṇe |
  caturvidhasya caivāsya viśeṣo 'yaṃ prakīrtitaḥ || </l>

  <l xml:id="SS.4.40.61"><label>ci.40.61</label> tatra trikaṭukavacāsarṣapaharītakīkalkamāloḍya
  tailaśuktasurāmūtrakṣāramadhūnāmanyatamena salavaṇam abhiprataptam
  upasvinnamṛditagalakapolalalāṭapradeśo dhārayet || </l>

  <l xml:id="SS.4.40.62"><label>ci.40.62</label> sukhaṃ saṃcāryate yā tu mātrā sa (sā) kavalaḥ
  smṛtaḥ | asaṃcāryā tu yā mātrā gaṇḍūṣaḥ sa prakīrtitaḥ || </l>

  <l xml:id="SS.4.40.63"><label>ci.40.63</label> tāvac ca dhārayitavyo 'nanyamanasonnatadehena
  yāvaddoṣaparipūrṇakapolatvaṃ nāsāsrotonayanapariplāvaś ca bhavati tadā vimoktavyaḥ, punaś
  cānyo grahītavya iti || </l>

  <l xml:id="SS.4.40.64"><label>ci.40.64</label> evaṃ snehapayaḥkṣaudrarasamūtrāmlasaṃbhṛtāḥ |
  kasāyoṣṇodakābhyāṃ ca kavalā doṣato hitāḥ || </l>

  <l xml:id="SS.4.40.65"><label>ci.40.65</label> vyādher apacayastuṣṭirvaiśadyaṃ vaktralāghavam |
  indiryāṇāṃ prasādaś ca kavale śuddhilakṣaṇam || </l>

  <l xml:id="SS.4.40.66"><label>ci.40.66</label> hīne jāḍyakaphotkleśāvarasajñānam eva ca |
  atiyogān mukhe pākaḥ śoṣatṛṣṇāruciklamāḥ || </l>

  <l xml:id="SS.4.40.67"><label>ci.40.67</label> śodhanīye viśeṣeṇa bhavanty eva na saṃśayaḥ |
  tilā nīlotpalaṃ sarpiḥ śarkarā kṣīram eva ca || </l>

  <l xml:id="SS.4.40.68"><label>ci.40.68</label> sakṣaudro dagdhavaktrasya gaṇḍūṣo dāhanāśanaḥ |
  kavalasya vidhirhyeṣa samāsena prakīrtitaḥ || </l>

  <l xml:id="SS.4.40.69"><label>ci.40.69</label> vibhajya bheṣajaṃ buddhyā kurvīta pratisāraṇam |
  kalko rasakriyā kṣaudraṃ cūrṇaṃ ceti caturvidham || </l>

  <l xml:id="SS.4.40.70"><label>ci.40.70</label> aṅgulyagrapraṇītaṃ tu yathāsvaṃ mukharogiṇām |
  tasmin yogamayogaṃ ca kavaloktaṃ vibhāvayet || </l>

  <l xml:id="SS.4.40.71"><label>ci.40.71</label> tān eva śamayed vyādhīn kavalo yān apohati |
  doṣaghnam anabhiṣyandi bhojayec ca tathā naram ||</l>

  <p ana="trailer">iti suśrutasaṃhitāyāṃ cikitsāsthāne dhūmanasyakavalagrahacikitsitaṃ nāma
  catvāriṃśo 'dhyāyaḥ ||</p>

  <l xml:id="SS.4.40.72"/>
  <l xml:id="SS.4.40.73"/>
  <l xml:id="SS.4.40.74"/>













 </div>

 <div>
  <p ana="trailer">iti bhagavatā śrīdhanvantariṇopadiṣṭāyāṃ tacchiṣyeṇa maharṣiṇā suśrutena
  viracitāyāṃ suśrutasaṃhitāyāṃ cikitsāsthānaṃ samāptam || </p>















 </div>


 </div>
 </body>
 </text>
</TEI>
