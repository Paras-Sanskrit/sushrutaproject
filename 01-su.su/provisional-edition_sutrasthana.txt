<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title>Working edition of the Suśrutasaṃhitā, sūtrasthāna, based on the Nepalese
                    MSS</title>
            </titleStmt>

            <publicationStmt>
                <authority>The Suśruta Project</authority>
                <idno>SS.sū.2020-11</idno>
                <availability status="restricted">
                    <p>Copyright Notice</p>
                    <p>Copyright (C) Dominik Wujastyk</p>
                    <p>
                        <ref target="http://creativecommons.org/licenses/by-sa/3.0/" type="licence"
                            >Distributed by <ref target="http://sarit.indology.info" type="url"
                                >SARIT</ref> under a Creative Commons Attribution-ShareAlike 3.0
                            Unported License. </ref>
                    </p>
                    <p>Under this licence, you are free <list>
                            <item>to Share — to copy, distribute and transmit the work</item>
                            <item>to Remix — to adapt the work </item>
                        </list></p>
                    <p>Under the following conditions:</p>
                    <p>
                        <list>
                            <item>Attribution — You must attribute the work in the manner specified
                                by the author or licensor (but not in any way that suggests that
                                they endorse you or your use of the work).</item>
                            <item>Share Alike — If you alter, transform, or build upon this work,
                                you may distribute the resulting work only under the same or similar
                                license to this one.</item>
                        </list>
                    </p>
                    <p>More information and fuller details of this license are given on the Creative
                        Commons website.</p>
                    <p>SARIT assumes no responsibility for unauthorised use that infringes the
                        rights of any copyright owners, known or unknown.</p>
                </availability>
                <address>
                    <name>University of Alberta</name>
                </address>
                <authority>
                    <name>The Suśruta Project</name>
                </authority>
                <date>2020</date>
                <pubPlace>The University of Alberta</pubPlace>
                <publisher>The Suśruta Project (<ref target="http://sushrutaproject.org"
                        >https://sushrutaproject.org</ref>)</publisher>
            </publicationStmt>


            <sourceDesc>
                <msDesc xml:id="Sanskrit" xml:lang="en">
                    <msIdentifier>
                        <idno type="siglum">SP<!--<sub>ed</sub>--></idno>
                    </msIdentifier>
                </msDesc>
            </sourceDesc>
        </fileDesc>
        <revisionDesc>
            <change when="2020-11-04" who="Dominik Wujastyk">Began this file.</change>
        </revisionDesc>
    </teiHeader>
    <text xml:lang="sa-Latn">
        <body>

            <div n="1" type="sthāna">

                <head>[Sūtrasthāna]</head>

                <div n="1" type="adhyāyaḥ">

                    <head>[Adhyāya 1]</head>


                    <l xml:id="SS.1.1.0"/>

                    <l xml:id="SS.1.1.1">[1] athāto vedotpattim adhyāyaṃ vyākhyāsyāmaḥ | </l>


                    <l xml:id="SS.1.1.2"/>

                    <l xml:id="SS.1.1.3">[2] atha khalu bhagavantam amaravaram ṛṣigaṇaparivṛttam
                        āśramasthaṃ kāśirājaṃ divodāsam
                        aupadhenavavaitaraṇaurabhrapuṣkalāvatakaravīragopurarakṣitabhojasuśrutaprabhṛtaya
                        ūcuḥ |</l>


                    <l xml:id="SS.1.1.4">[3] bhagavañ śārīramānasāgantubhir vyādhibhir
                        vividhavedanābhighātopadrutān sanāthān anāthavad viceṣṭamānān vikrośataś ca
                        mānavān abhisamīkṣya manasi naḥ pīḍābhavat |</l>

                    <l xml:id="SS.1.1.4b">[4] teṣāṃ sukhaiṣiṇāṃ rogopaśamārtham ātmanaś ca
                        prāṇayātrārtham āyurvedaṃ icchāma upadiśyamānam | atrāyattam aihikam
                        āmuṣmikañ ca śreyas tad bhagavantam upasannāḥ smaḥ śiṣyatveneti |</l>

                    <l xml:id="SS.1.1.5">[5] tān uvāca bhagavān svāgatam vaḥ sarva evāmīmāṃsyā
                        adhyāpyāś ca bhavanto vatsāḥ |</l>

                    <l xml:id="SS.1.1.6">[6] iha khalv āyurvedo nāma yad upāṅgam atharvavedasyoktam
                        anutpādyaiva ca prajāḥ ślokaśatasahasram adhyāyasahasrañ ca kṛtavān
                        svayambhūr alpāyuṣkālpamedhastvañ cālokya narāṇām bhūyo 'ṣṭadhā praṇītavān | </l>

                    <l xml:id="SS.1.1.7">[7] tad yathā śalyaṃ śālākyaṃ kāyacikitsā bhūtavidyā
                        kaumārabhṛtyam agadatantraṃ rasāyanatantraṃ vājīkaraṇatantram iti |</l>

                    <l xml:id="SS.1.1.8.1">[8] athāsya pratyekāṅgalakṣaṇasamāsaḥ |</l>

                    <l xml:id="SS.1.1.8.1a">[9] tatra śalyan nāma
                        vividhatṛṇakāṣṭhapāṣāṇapāṃsulohaloṣṭāsthibālanakhapūyāsrāvaduṣṭavraṇāntargarbhaśalyoddharaṇārthaṃ
                        yantraśastrakṣārāgnipraṇidhānaviniścayārthañ ca ṣaṣṭyābhidhānair iti | </l>

                    <l xml:id="SS.1.1.8.2">[10] śālākyatantran nāmordhvajatrugatānāṃ vikārāṇāṃ
                        śravaṇanayanavadanaghrāṇādisaṃśritānāṃ vikārāṇām upaśamakaraṇārtham |</l>

                    <l xml:id="SS.1.1.8.3">[11] kāyacikītsā nāma sarvaśarīrāvasthitānāṃ vyādhīnām
                        upaśamakaraṇārthaṃ jvaraśophagulmaraktapittonmādāpasmārapramehātisārādīnāñ
                        ca |</l>

                    <l xml:id="SS.1.1.8.4">[12] bhūtavidyā nāma
                        devagandharvayakṣarākṣasapitṛpiśācavināyakanāgagrahopasṛṣṭacetasāṃ
                        śāntikarmabaliharaṇādigrahopaśamanārthaṃ |</l>

                    <l xml:id="SS.1.1.8.5">[13] kaumārabhṛtyan nāma
                        kumārabharaṇadhātrīkṣīradoṣasaṃśodhanārthaṃ duṣṭastanyagrahasamutthitānāñ ca
                        vyādhīnām upaśamakaraṇārtham |</l>

                    <l xml:id="SS.1.1.8.6">[14] agadatantran nāma sarpakīṭadaṣṭaviṣavyañjanārthaṃ
                        vividhaviṣavegopaśamanārthañ ca |</l>

                    <l xml:id="SS.1.1.8.7">[15] rasāyanatantran nāma vayaḥsthāpanam āyurmedhākaraṇaṃ
                        vyādhyupaśamakaraṇārthañ ca|</l>

                    <l xml:id="SS.1.1.8.8">[16] vājīkaraṇatantran nāma
                        svalpaduṣṭakṣīṇaviśuṣkaretasāṃ śukrāpyāyanaprasādopacayajanananimittaṃ
                        praharṣajananārthañ ca |</l>

                    <l xml:id="SS.1.1.9">[17] evam ayam āyurvedo 'ṣṭāṅga upadiśyate | atra kasmai
                        kiṃ varṇyatām iti |</l>

                    <l xml:id="SS.1.1.10">[18] ta ūcur asmākaṃ sarvam eva śalyajñānam upadiśatu
                        bhagavān iti | </l>

                    <l xml:id="SS.1.1.11">[19] sa uvācaivam astv iti <hi>|</hi></l>

                    <l xml:id="SS.1.1.12">[20] ta ūcur bhūyo 'smākaṃ sarveṣām evaikamatīnāṃ matam
                        abhisamīkṣya suśruto bhagavantaṃ prakṣyati | asyopadiśyamānaṃ vayam apy
                        upadhārayiṣyāmaḥ |</l>

                    <l xml:id="SS.1.1.13">[21] sa uvācaivam astv iti | </l>

                    <l xml:id="SS.1.1.14-16">[22] iha khalv āyurvedaprayojanaṃ vyādhyupasṛṣṭasya
                        vyādhiparimokṣaḥ svastharakṣaṇañ ca | āyur asmin <hi>vidanty</hi> anena
                        vāyur vidyata ity āyurvedaḥ | tasyāṅgavaram āgamapratyakṣānumānopamānair
                        aviruddham ucyamānam upadhārayadhvam | </l>

                    <l xml:id="SS.1.1.17">[23] etad dhy aṅgaṃ prathamaṃ pradhānaṃ prāgabhihitvād
                        vraṇasaṃrohaṇakaratvād yajñaśiraḥpradhānasandhānāc ca | śrūyate hi yathā
                        purā rudreṇa śiraś chinnam aśvibhyāṃ punaḥ sandhitam iti | </l>

                    <l xml:id="SS.1.1.18">[24] aṣṭānām api cāyurvedatantrāṇām etad evādhikam
                        āśukriyākaraṇād yantraśastrakṣārāgnipraṇidhānāt sarvatantrasāmānyāc ca |</l>

                    <l xml:id="SS.1.1.19">[25] tad idaṃ śāśvataṃ puṇyaṃ svargyaṃ yaśasyam āyuṣyaṃ
                        vṛttikarañ ca | </l>

                    <l xml:id="SS.1.1.20">[26] tad brahmā provāca tat prajāpatir adhijage tasmād
                        aśvināv aśvibhyām indra indrād ahaṃ mayā tv iha pradeyam arthibhyaḥ
                        prajāhitahetoḥ |</l>

                    <l xml:id="SS.1.1.20x">bha |</l>

                    <div2 target="#SS.1.1.20x" type="apparatus" xml:id="SS.1.1.20x-app">
                        <list type="Notes">
                            <item>The Nepalese witnesses use the abbreviation "bha" for "bhavati
                                cātra", introducing the next verse.</item>
                        </list>
                    </div2>

                    <l xml:id="SS.1.1.21">[27] ahaṃ hi dhanvantarir ādidevo jarārujāmṛtyuharo
                        marāṇāṃ |
                        <caesura/>
                         śalyam mahacchāstravaraṃ gṛhītvā prāpto 'smi gāṃ bhūya ihopadeṣṭuṃ | </l>

                    <l xml:id="SS.1.1.22">[28] tatrāsmin śāstre pañcamahābhūtaśarīrisamavāyaḥ puruṣa
                        ity ucyate | tasmin kriyā so 'dhiṣṭhānaṃ | kasmāt | lokadvaividhyāl loko hi
                        dvividhaḥ sthāvaro jaṅgamaś ca | dvividhātmaka evāgneyaḥ saumyaś ca
                        tadbhūyastvāt pañcātmako vā | tatra caturvidho bhūtagrāmaḥ
                        saṃsvedajādrijajarāyujāṇḍajasaṃjñaḥ | tasmin puruṣaḥ pradhānas
                        tasyopakaraṇam anyat <hi> |</hi> tasmāt puruṣo 'dhiṣṭhānaṃ <hi>|</hi>
                    </l>

                    <div2 target="#SS.1.1.22" type="apparatus" xml:id="SS.1.1.22-app">
                        <list type="Notes">
                            <item>The reading of dvidhan might be a corruption of dvidhas, which is
                                a permitted sandhi.</item>

                        </list>

                    </div2>


                    <l xml:id="SS.1.1.23">[29] tadduḥkhasaṃyogā vyādhaya ity ucyante |
                        <!-- <l xml:id="SS.1.1.24">[30] --> te caturvidhā āgantavaḥ śārīrā mānasā
                        svābhāvikāś ceti | <!--</l>--> teṣv āgantavo 'bhighātanimittāḥ |
                        <!--  <l xml:id="SS.1.1.25.2">[32] --> śārīrās tv annamūlā
                        vātapittakaphaśoṇitavaiṣamyanimittāḥ | <!--</l>-->
                        <!--<l xml:id="SS.1.1.25.3"> -->mānasās tu
                        krodhaśokadainyaharṣakāmaviṣāderṣyāsūyāmātsaryalobhādaya icchādveṣanimittāḥ
                        | <!--</l>-->
                        <!--<l xml:id="SS.1.1.25.4">[33] -->svābhāvikās tu
                        kṣutpipāsājarāmṛtyunidrāprakṛtayaḥ | <!--</l>-->
                        <!--<l xml:id="SS.1.1.26">[34]--> ta ete manaḥśarīrādhiṣṭhānā bhavanti |<!--</l>-->
                        <!--<l xml:id="SS.1.1.27">[35] -->teṣāṃ
                        lekhanabṛmhaṇasaṃśodhanasaṃśamanāhārācārāḥ samyakprayuktā nigrahahetavo
                        bhavanti | </l>

                    <l xml:id="SS.1.1.28">[30] prāṇināṃ punar mūlam āhāro balavarṇaujasāñ ca | sa
                        ṣaṭsu raseṣv āyattaḥ | rasāḥ punar dravyāśrayinaḥ | dravyāṇi punar oṣadhyaḥ
                        | tā dvividhā | sthāvarā jaṅgamāś ca | </l>

                    <l xml:id="SS.1.1.29">[31] tāsāṃ sthāvarāś caturvidhā vanaspatayo vṛkṣā oṣadhyo
                        vīrudha iti | tāsv apuṣpā phalavantyo vanaspatayaḥ | puṣpaphalo ye tā vṛkṣāḥ
                        | phalapākaniṣṭhās tv oṣadhyaḥ | pratānavatyo vīrudha iti |</l>

                    <l xml:id="SS.1.1.30">[32] jaṅgamāḥ khalv api caturvidhāḥ |
                        jarāyujāṇḍajasaṃsvedajodbhidā iti | teṣām paśumanuṣyavyālādayo jarāyujāḥ |
                        khagasarīsṛpasarpās tv aṇḍajāḥ | kṛmikuntapipīlikāprabhṛtayaḥ saṃsvedajāḥ |
                        indragopakamaṇḍūkaprabhṛtayaś codbhidāḥ | </l>

                    <div2 target="#SS.1.1.30" type="apparatus" xml:id="SS.1.1.30-app">
                        <list type="Notes">
                            <item target="#SS.1.1.30-n1">kuṭṭha is Prākṛta for "skin disease,
                                leprosy," but this sense does not fit this passage; the word here
                                must refer to an insect or similar creature. In our MSS, kuṭṭha
                                appears to be the transmitted form, possibly Sanskritized to kuṣṭha
                                by the scribe of MS H. It is not obvious how it could be a scribal
                                error for the Vulgate's "kīṭa."</item>
                        </list>
                    </div2>

                    <l xml:id="SS.1.1.31">[33] tatra sthāvarebhyas
                        tvakpatrapuṣpaphalamūlakandakṣīraniryāsasārasnehasvarasāḥ prayojanavantaḥ |
                        jaṅgamebhyaś carmaromanakharudhirādayaḥ | </l>

                    <l xml:id="SS.1.1.32">[34] pārthivas tu suvarṇarajatādayaḥ | </l>

                    <l xml:id="SS.1.1.33">[35] kālakṛtās tu
                        pravātanivātātapacchāyātamojyotsnāśītoṣṇavarṣāsu samplavāḥ | kālaviśeṣās tu
                        nimeṣakāṣṭhākalāmuhūrtāhorātrapakṣamāsartvayanasamvatsarayugaviśeṣāḥ | </l>

                    <l xml:id="SS.1.1.34">[36] svabhāvata eva doṣāṇāṃ
                        sañcayaprakopopaśamapratīkārahetavo bhavanti | prayojanavantaś ca | </l>

                    <l xml:id="SS.1.1.35">bha | </l>

                    <l xml:id="SS.1.1.35x">[37] śārīrāṇāṃ vikārāṇām eṣa vargaś caturvidhaḥ |
                        <caesura/>
                         prakope praśame caiva hetur uktaś cikitsakaiḥ || </l>

                    <l xml:id="SS.1.1.36">[38] āgantavas tu ye rogās te dvidhā nipatanti ha |
                        <caesura/>
                         manasy anye śarīre ca teṣān tu dvividhā kriyā || </l>

                    <l xml:id="SS.1.1.37">[39] śarīrapatitānāṃ tu śārīravadupakramaḥ |
                        <caesura/>
                         mānasānān tu śabdādir iṣṭo vargaḥ sukhāvahaḥ || </l>

                    <l xml:id="SS.1.1.38">[40] evam etat puruṣo vyādhir auṣadhaṃ kriyākāla iti
                        samāsena catuṣṭayaṃ vyākhyātam bhavati | tatra puruṣagrahaṇāt
                        tatsaṃbhavadravyasamūho bhūtādir uktaḥ tadaṅgapratyaṅgavikalpāś ca
                        tvaṅmāṃsāsirāsnāyvasthisandhiprabhṛtayaḥ | vyādhigrahaṇād
                        vātapittakaphaśoṇitasannipātāgantusvabhāvanimittāḥ sarva eva vyādhayo
                        vyākhyātā bhavanti | oṣadhagrahaṇād dravyarasaguṇavīryavipākānām ādeśaḥ |
                        kriyāgrahaṇāt snehādīni cchedyādīni ca karmāṇy upadiṣṭāni bhavanti |
                        kālagrahaṇāt sarva eva kriyākālādeśaḥ | </l>

                    <l xml:id="SS.1.1.39x"> bha |</l>

                    <l xml:id="SS.1.1.39">[41] bījañ cikitsitasyaitat samāsena prakīrtitam |
                        <caesura/>
                         saviṃśam adhyāyaśatam asya vyākhyā bhaviṣyati || </l>

                    <l xml:id="SS.1.1.40">[42] tac ca viṃśam adhyāyaśataṃ pañcasu sthāneṣu ceti |
                        tatra ślokasthānanidānaśārīracikitsitakalpeṣv arthavaśād vibhajya uttare
                        <!-- --> vakṣyāmaḥ | </l>

                    <l xml:id="SS.1.1.41x"> bha | </l>

                    <l xml:id="SS.1.1.41">[43] svayambhuvā proktam idaṃ sanātanam
                        <caesura/>
                         paṭhet tu yaḥ kāśipatiprakāśitam |
                        <caesura/>
                         sa puṇyakarmā bhuvi pūjito nṛpair
                        <caesura/>
                         asukṣaye śakrasalokatām iyād iti || </l>
                </div>

                <!-- <p xml:id="SS.1.1"/> -->

                <!-- %%%%%%%%%  end of SS 1.1 ; start of SS 1.16 %%%%%%%%%%%%%%% -->

                <div n="16" type="adhyāyaḥ">

                    <head>[Adhyāya 16]</head>

                    <l xml:id="SS.1.16.1">[1] athātaḥ karṇavyadhavidhim vyākhyāsyāmaḥ | </l>

                    <l xml:id="SS.1.16.2"/>

                    <l xml:id="SS.1.16.3"> [2] rakṣābhūṣaṇanimittam bālasya karṇau vyadhayet| tau
                        ṣaṣṭhe māse saptame vā śuklapakṣe praśasteṣu tithikaraṇamuhūrtanakṣatreṣu
                        kṛtamaṅgalaṃ †svastivācanan† dhātryaṅke kumāram upaveśyābhisāntvayamānaḥ
                        bhiṣag vāmahastenākṛṣya karṇan daivakṛte chidre dakṣiṇahastena ṛju vidhyet|
                        pūrvan dakṣiṇaṃ kumārasya vāmaṅ kanyāyāḥ | pratanuṃ sūcyā bahalam ārayā | </l>

                    <l xml:id="SS.1.16.4">[3] śoṇitabahutvanivedanāyāṃ cānyadeśaviddham iti jānīyāt
                        | nirupadravatā taddeśaviddhaliṅgam |</l>

                    <l xml:id="SS.1.16.5">[4] tatra yadṛcchāviddhāyāṃ sirāyām ajñena
                        jvaradāhaśvayathuvedanāgranthimanyāstambhāpatānakaśirograhakarṇaśūlāni
                        bhavanti | </l>

                    <l xml:id="SS.1.16.6">[5] doṣasamudayād apraśastavyadhād vā tatra vartim
                        apahṛtya yavamadhukamañjiṣṭhāgandharvahastamūlair madhughṛtapragāḍhair
                        ālepayet | surūḍhañ cainam punar vidhyet | </l>

                    <l xml:id="SS.1.16.7">[6] samyagviddham āmatailapariṣekeṇopacaret | tryahāt
                        tryahād vartiṃ sthūlatarāṅ kurvīta pariṣekañ ca tam eva | </l>

                    <l xml:id="SS.1.16.8"> [7] atha vyapagatadoṣopadrave karṇe pravardhanārthaṃ
                        laghu pravardhanakām āmuñcet |</l>

                    <l xml:id="SS.1.16.9">evaṃ samvarddhitaḥ karṇaś chidyate tu dvidhā nṛṇāṃ |
                        <caesura/>
                         doṣaṭo vābhighātād vā sandhānān tasya me śṛṇu || </l>

                    <l xml:id="SS.1.16.10"> tatra samāsena pañcadaśasandhānākṛtayo bhavanti |
                        tadyathā | nemīsandhānakaḥ | utpalabhedyakaḥ | vallūrakaḥ | āsaṅgimaḥ |
                        gaṇḍakarṇaḥ| āhāryaḥ | nirvedhimaḥ | vyāyojimaḥ | kapāṭasandhikaḥ |
                        ardhakapāṭasandhikaḥ | saṅkṣiptaḥ | hīnakarṇaḥ | vallīkarṇaḥ | yaṣṭīkarṇaḥ |
                        kākauṣṭhaḥ | iti | teṣu tatra pṛthulāyasamobhayapālir nemīsandhānakaḥ |
                        vṛttāyatasamobhayapālir utpalabhedakaḥ | hrasvavṛttasamobhayapālir
                        vallūrakarṇakaḥ | abhyantaradīrghaikapālir āsaṅgimaḥ |
                        bāhyaikadīrghaikapālir gaṇḍakarṇakaḥ apālir ubhayato 'py āhāryaḥ |
                        pīṭhopamapālir nirvedhimaḥ | aśusthūlasamaviṣamapālir vyāyojimaḥ |
                        abhyantaradīrghaikapālir itarālpapāliḥ | kapāṭāsandhikaḥ |
                        bāhyadīrghaikapālir itarālpapāliś cārdhakapāṭasandhikaḥ | </l>


                </div>

            </div>
        </body>
    </text>
</TEI>
