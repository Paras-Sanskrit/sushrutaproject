<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Printed edition: Ācārya 1938: Uttaratantra 31-end</title>
      </titleStmt>
      <publicationStmt>
        <authority>SARIT: Search and Retrieval of Indic Texts</authority>
        <idno>2014-06-24</idno>
        <availability status="restricted">
          <p>Copyright Notice</p>
          <p>Copyright (C) Tsutomu Yamashita and Yasutaka Muroya and SARIT. </p>
          <p>
            <ref target="http://creativecommons.org/licenses/by-sa/3.0/" type="licence"
              >Distributed by <ref target="http://sarit.indology.info" type="url"
                >SARIT</ref> under a Creative Commons Attribution-ShareAlike 3.0 Unported
              License. </ref>
          </p>
          <p>Under this licence, you are free<list>
              <item>to Share — to copy, distribute and transmit the work</item>
              <item>to Remix — to adapt the work </item>
            </list></p>
          <p>Under the following conditions:</p>
          <p>
            <list>
              <item>Attribution — You must attribute the work in the manner specified by
                the author or licensor (but not in any way that suggests that they endorse
                you or your use of the work)|</item>
              <item>Share Alike — If you alter, transform, or build upon this work, you
                may distribute the resulting work only under the same or similar license
                to this one|</item>
            </list>
          </p>
          <p>More information and fuller details of this license are given on the Creative
            Commons website|</p>
          <p>SARIT assumes no responsibility for unauthorised use that infringes the
            rights of any copyright owners, known or unknown|</p>
        </availability>
        <date>2013-2016</date>
      </publicationStmt>
      <notesStmt>
        <note type="footnote">Suśrutasaṃhitā (without commentaries) transcribed by Tsutomu
          Yamashita and Yasutaka Muroya on the basis of Y. T. Ācārya's 1931 and 1938
          Bombay editions</note>
      </notesStmt>
      <sourceDesc>
        <bibl>
          <title>The Suśrutasaṃhitā of Suśruta, with the Nibandhsangraha Commentary of Śrī
            Ḍalhaṇācārya|</title>
          <editor>Yādavaśarman Trivikramātmaja Ācārya</editor>
          <publisher>Pāndurang Jāvaji</publisher>
          <pubPlace>Bombay</pubPlace>
          <date>1931</date>
          <edition>Revised second edition</edition>
          <note type="footnote">The sūtrasthāna (SS.1) and śārīrasthāna (SS.3) of this
            SARIT edition are mainly based on this edition|</note>
          <note type="footnote">This SARIT edition omits the commentarial material from
            this edition|</note>
        </bibl>
        <bibl>
          <title>Suśrutasamhitā of Suśruta with the Nibandhasaṅgraha Commentary of Śrī
            Ḍalhanāchārya and the Nyāyacandrikā Pañjikā of Śrī Gayadāsāchārya on
            Nidānasthāna, edited from the begining to the 9th ādhyāya of Cikitsāsthāna by
            Vaidya Jādavji Trikamji Āchārya and the rest by Nārāyaṇ Rām Āchārya</title>
          <publisher>Nirṇaya Sāgar Press</publisher>
          <pubPlace>Bombay</pubPlace>
          <date>1938</date>
          <edition>Reprint edition Varanasi/Delhi: Chaukhambha Orientalia, 1992|</edition>
          <note>The nidānasthāna (SS.2), cikitsāsthāna (SS.4) , kalpasthāna (SS.5) and
            uttaratantra (SS.6) are based on this edition</note>
          <note>This SARIT edition omits the commentarial material from this
            edition|</note>
        </bibl>
        <msDesc xml:id="Sanskrit" xml:lang="en">
          <msIdentifier>
            <idno type="siglum">A<!--<sub>1931</sub>--></idno>
          </msIdentifier>
        </msDesc>
      </sourceDesc>
    </fileDesc>
    <revisionDesc>
      <change when="2021-04-04" who="Dominik Wujastyk"> Separated lots of sandyakṣaras;
        commented out the adhyāyas other than 6.17 to lighten Saktumiva's collation
        load|</change>
      <change when="2021-05-29" who="Dominik Wujastyk">Fixed some more
        sandyakṣaras|</change>
      <change when="2021-08-23" who="Dominik Wujastyk">Fixed some more sandyakṣaras and
        word breaks|</change>
      <change when="2022-02-12" who="Deepro Chakraborty">Made some corrections in chapter
        19 and divided one verse into two xml ids </change>
    </revisionDesc>
  </teiHeader>
  <text xml:lang="sa-Latn">
    <body>
      <div n="6" type="sthāna">
        <head>[uttaratantram]</head>
        <div n="31" type="adhyāya">
          <head>ekatriṃśattamo 'dhyāyaḥ | </head>
          <l xml:id="SS.6.31.1"><label>1938 ed. 6.31.1</label> athāto revatīpratiṣedhaṃ
            vyākhyāsyāmaḥ ||</l>

          <l xml:id="SS.6.31.2"><label>1938 ed. 6.31.2</label> yathovāca bhagavān
            dhanvantariḥ ||</l>

          <l xml:id="SS.6.31.3"><label>1938 ed. 6.31.3</label> aśvagandhā ca śṛṅgī ca
            sārivā sapunarnavā |
            <caesura/>
             sahe tathā vidārī ca kaṣāyāḥ secane hitāḥ || </l>

          <l xml:id="SS.6.31.4"><label>1938 ed. 6.31.4</label> tailamabhyañjane kāryaṃ
            kuṣṭhe sarjarase 'pi ca |
            <caesura/>
             palaṅkaṣāyāṃ nalade tathā girikadambake || </l>

          <l xml:id="SS.6.31.5"><label>1938 ed. 6.31.5</label>
            dhavāśvakarṇakakubhadhātakītindukīṣu ca |
            <caesura/>
             kākolyādigaṇe caiva pānīyaṃ sarpiriṣyate || </l>

          <l xml:id="SS.6.31.6ab"><label>1938 ed. 6.31.6</label> kulatthāḥ śaṅkhacūrṇaṃ ca
            pradehaḥ sārvagandhikaḥ |</l>

          <l xml:id="SS.6.31.6cd"> gṛdhrolūkapurīṣāṇi yavā yavaphalo ghṛtam || </l>

          <l xml:id="SS.6.31.7"><label>1938 ed. 6.31.7</label> sandhyayor ubhayoḥ
            kāryametaduddhūpanaṃ śiśoḥ |
            <caesura/>
             varuṇāriṣṭakamayaṃ rucakaṃ saindukaṃ tathā || </l>

          <l xml:id="SS.6.31.8"><label>1938 ed. 6.31.8</label> satataṃ dhārayec cāpi kṛtaṃ
            vā pautrajīvikam |
            <caesura/>
             śuklāḥ sumanaso lājāḥ payaḥ śālyodanaṃ tathā || </l>

          <l xml:id="SS.6.31.9"><label>1938 ed. 6.31.9</label> balirnivedyo gotīrthe
            revatyai prayatātmanā |
            <caesura/>
             saṅgame ca bhiṣak snānaṃ kuryād dhātrīkumārayoḥ || </l>

          <l xml:id="SS.6.31.10"><label>1938 ed. 6.31.10</label> nānāvastradharā devī
            citramālyānulepanā |
            <caesura/>
             calatkuṇḍalinī śyāmā revatī te prasīdatu || </l>

          <l xml:id="SS.6.31.11"><label>1938 ed. 6.31.11</label> upāsate yāṃ satataṃ devyo
            vividhabhūṣaṇāḥ |
            <caesura/>
             lambā karālā vinatā tathaiva bahuputrikā |
            <caesura/>
             revatī śuṣkanāmā yā sā te devī prasīdatu ||</l>
          <p ana="trailer">iti suśurtasaṃhitāyām uttaratantrāntargate kumāratantre
            revatīpratiṣedho nāma (pañcamo 'dhyāyaḥ, āditaḥ) ekatriṃśo 'dhyāyaḥ ||31 ||
          </p>
        </div>
        <div n="32" type="adhyāya">
          <head>dvātriṃśattamo 'dhyāyaḥ | </head>
          <l xml:id="SS.6.32.1"><label>1938 ed. 6.32.1</label> athātaḥ pūtanāratiṣedhaṃ
            vyākhyāsyāmaḥ ||</l>

          <l xml:id="SS.6.32.2"><label>1938 ed. 6.32.2</label> yathovāca bhagavān
            dhanvantariḥ ||</l>

          <l xml:id="SS.6.32.3"><label>1938 ed. 6.32.3</label> kapotavaṅkāraluko varuṇaḥ
            pāribhadrakaḥ |
            <caesura/>
             āsphotā caiva yojyāḥ syurbālānāṃ pariṣecane || </l>

          <l xml:id="SS.6.32.4"><label>1938 ed. 6.32.4</label> vacā vayaḥsthā golomī
            haritālaṃ manaḥśilā |
            <caesura/>
             kuṣṭhaṃ sarjarasaś caiva tailārthe varga iṣyate || </l>

          <l xml:id="SS.6.32.5"><label>1938 ed. 6.32.5</label> hitaṃ ghṛtaṃ tugākṣīryāṃ
            siddhaṃ madhurakeṣu ca |
            <caesura/>
             kuṣṭhatālīśakhadiracandanasyandane tathā || </l>

          <l xml:id="SS.6.32.6"><label>1938 ed. 6.32.6</label> devadāruvacāhiṅgukuṣṭhaṃ
            girikadambarakaḥ |
            <caesura/>
             elā hareṇavaś cāpi yojyā uddhūpane sadā || </l>

          <l xml:id="SS.6.32.7"><label>1938 ed. 6.32.7</label> gandhanākulikumbhīke
            majjāno badarasya ca |
            <caesura/>
             karkaṭāsthi ghṛtaṃ cāpi dhūpanaṃ sarṣapaiḥ saha || </l>

          <l xml:id="SS.6.32.8"><label>1938 ed. 6.32.8</label> kākādanīṃ citraphalāṃ
            bimbīṃ guñjāṃ ca dhārayet |
            <caesura/>
             matsyaudanaṃ ca kurvīta kṛśarāṃ palalaṃ tathā |
            <caesura/>
             śarāvasaṃpuṭe kṛtvā baliṃ śūnyagṛhe haret || </l>

          <l xml:id="SS.6.32.9ab"><label>1938 ed. 6.32.9</label> ucchiṣṭenābhiṣekeṇa śiśoḥ
            snapanamiṣyate |</l>

          <l xml:id="SS.6.32.9cd"> pūjyā ca pūtanā devī balibhiḥ sopahārakaiḥ || </l>

          <l xml:id="SS.6.32.10"><label>1938 ed. 6.32.10</label> malināmbarasaṃvītā malinā
            rūkṣamūrdhajā |
            <caesura/>
             śūnyāgārāśritā devī dārakaṃ pātu pūtanā || </l>

          <l xml:id="SS.6.32.11"><label>1938 ed. 6.32.11</label> durdarśanā sudurgandhā
            karālā meghakālikā |
            <caesura/>
             bhinnagārāśrayā devī dārakaṃ pātu pūtanā ||</l>
          <p ana="trailer">iti suśrutasaṃhitāyām uttaratantrāntargate kumāratantre (ṣaṣṭho
            'dhyāyaḥ, āditaḥ) dvātriṃśo 'dhyāyaḥ ||32 ||</p>
        </div>
        <div n="33" type="adhyāya">
          <head>trayastriṃśattamo 'dhyāyaḥ | </head>
          <l xml:id="SS.6.33.1"><label>1938 ed. 6.33.1</label> athāto
            'ndhapūtanāprasiṣedhaṃ vyākhyāsyāmaḥ || </l>

          <l xml:id="SS.6.33.2"><label>1938 ed. 6.33.2</label> yathovāca bhagavān
            dhanvantariḥ || </l>

          <l xml:id="SS.6.33.3"><label>1938 ed. 6.33.3</label> tiktakadrumapatrāṇāṃ kāryaḥ
            kvātho 'vasecane |
            <caesura/>
             surā sauvīrakaṃ kuṣṭhaṃ haritālaṃ manaḥśilā || </l>

          <l xml:id="SS.6.33.4"><label>1938 ed. 6.33.4</label> tathā sarjarasaś caiva
            tailārtham upadiśyate |
            <caesura/>
             pippalyaḥ pippalīmūlaṃ vargo madhurako madhu || </l>

          <l xml:id="SS.6.33.5ab"><label>1938 ed. 6.33.5</label> śālapārṇī bṛhatyau ca
            ghṛtārtham upadiśyate |</l>

          <l xml:id="SS.6.33.5cd"> sarvagandhaiḥ pradehaś ca gātreṣv akṣṇoś ca śītalaiḥ || </l>

          <l xml:id="SS.6.33.6"><label>1938 ed. 6.33.6</label> purīṣaṃ kaukkuṭaṃ keśāṃś
            carma sarpatvacaṃ tathā |
            <caesura/>
             jīrṇāṃ ca bhikṣusaṃghāṭīṃ dhūmanāyopakalpayet || </l>

          <l xml:id="SS.6.33.7"><label>1938 ed. 6.33.7</label> kukkuṭīṃ markaṭīṃ
            śimbīmanantāṃ cāpi dhārayet |
            <caesura/>
             māṃsamāmaṃ tathā pakvaṃ śoṇitaṃ ca catuṣpathe || </l>

          <l xml:id="SS.6.33.8"><label>1938 ed. 6.33.8</label> nivedyam antaś ca gṛhe śiśo
            rakṣānimittataḥ |
            <caesura/>
             śiśoś ca snapanaṃ kuryāt sarvagandhodakaiḥ śubhaiḥ || </l>

          <l xml:id="SS.6.33.9"><label>1938 ed. 6.33.9</label> karālā piṅgalā muṇḍā
            kaṣāyāmbaravāsinī |
            <caesura/>
             devī bālam imaṃ prītā saṃrakṣatv andhapūtanā ||</l>
          <p ana="trailer">iti suśrutasaṃhitāyām uttaratantrāntargate kumāratantre
            'ndhapūtanāpratiṣedho nāma (saptamo 'dhyāyaḥ, āditaḥ) trayastriṃśo 'dhyāyaḥ
            ||33 ||</p>
        </div>
        <div n="34" type="adhyāya">
          <head>catustriṃśattamo 'dhyāyaḥ | </head>
          <l xml:id="SS.6.34.1"><label>1938 ed. 6.34.1</label> athātaḥ
            śītapūtanāpratiṣedhaṃ vyākhyāsyāmaḥ ||</l>

          <l xml:id="SS.6.34.2"><label>1938 ed. 6.34.2</label> yathovāca bhagavān
            dhanvantariḥ ||</l>

          <l xml:id="SS.6.34.3"><label>1938 ed. 6.34.3</label> kapitthaṃ suvahāṃ bimbīṃ
            tathā bilvaṃ pracībalam |
            <caesura/>
             nandīṃ bhallātakaṃ cāpi pariṣeke prayojayet || </l>

          <l xml:id="SS.6.34.4"><label>1938 ed. 6.34.4</label> bastamūtraṃ gavāṃ mūtraṃ
            mustaṃ ca suradāru ca |
            <caesura/>
             kuṣṭhaṃ ca sarvagandhāṃś ca tailārthamavacārayet || </l>

          <l xml:id="SS.6.34.5"><label>1938 ed. 6.34.5</label>
            rohiṇīsarjakhadirapalāśakakubhatvacaḥ |
            <caesura/>
             niṣkvāthya tasminniṣkvāthe sakṣīraṃ vipacedghṛtam || </l>

          <l xml:id="SS.6.34.6"><label>1938 ed. 6.34.6</label> gṛdhrolūkapurīṣāṇi
            bastagandhāmahestvacaḥ |
            <caesura/>
             nimbapatrāṇi madhukaṃ dhūpanārthaṃ prayojayet || </l>

          <l xml:id="SS.6.34.7"><label>1938 ed. 6.34.7</label> dhārayed api lambāṃ ca
            guñjāṃ kākādanīṃ tathā |
            <caesura/>
             nadyāṃ mudgakṛtaiś cānnais tarpayec chītapūtanām || </l>

          <l xml:id="SS.6.34.8"><label>1938 ed. 6.34.8</label> devyai deyaś copahāro
            vāruṇī rudhiraṃ tathā |
            <caesura/>
             jalāśayānte bālasya snapanaṃ copadiśyate || </l>

          <l xml:id="SS.6.34.9"><label>1938 ed. 6.34.9</label> mudgaudanāśanā devī
            surāśoṇitapāyinī |
            <caesura/>
             jalāśayālayā devī pātu tvāṃ śītapūtanā ||</l>
          <p ana="trailer">iti suśrutasaṃhitāyām uttaratantrāntargate kumāratantre
            śītapūtanāpratiṣedho nāma (aṣṭamo 'dhyāyaḥ, āditaḥ) catustriṃśo 'dhyāyaḥ ||34
            ||</p>
        </div>
        <div n="35" type="adhyāya">
          <head>pañcatriṃśattamo 'dhyāyaḥ | </head>
          <l xml:id="SS.6.35.1"><label>1938 ed. 6.35.1</label> athāto
            mukhamaṇḍikāpratiṣedhaṃ vyākhyāsyāmaḥ ||</l>

          <l xml:id="SS.6.35.2"><label>1938 ed. 6.35.2</label> yathovāca bhagavān
            dhanvantariḥ ||</l>

          <l xml:id="SS.6.35.3"><label>1938 ed. 6.35.3</label>
            kapitthabilvatarkārīvāṃśīgandharvahastakāḥ |
            <caesura/>
             kuberākṣī ca yojyāḥ syurbālānāṃ pariṣecane || </l>

          <l xml:id="SS.6.35.4"><label>1938 ed. 6.35.4</label> svarasairbhṛṅgavṛkṣāṇāṃ
            tathājaharigandhayoḥ |
            <caesura/>
             tailaṃ vasāṃ ca saṃyojya pacedabhyañjane śiśoḥ || </l>

          <l xml:id="SS.6.35.5"><label>1938 ed. 6.35.5</label> madhūlikāyāṃ payasi
            tugākṣīryāṃ gaṇe tathā |
            <caesura/>
             madhure pañcamūle ca kanīyasi ghṛtaṃ pacet || </l>

          <l xml:id="SS.6.35.6"><label>1938 ed. 6.35.6</label> vacā sarjarasaḥ kuṣṭhaṃ
            sarpiś coddhūpanaṃ hitam |
            <caesura/>
             dhārayed api jihvāś ca cāṣacīrallisarpajāḥ || </l>

          <l xml:id="SS.6.35.7"><label>1938 ed. 6.35.7</label> varṇakaṃ cūrṇakaṃ mālyam
            añjanaṃ pāradaṃ tathā |
            <caesura/>
             manaḥśilāṃ copaharedgoṣṭhamadhye baliṃ tathā || </l>

          <l xml:id="SS.6.35.8"><label>1938 ed. 6.35.8</label> pāyasaṃ sapuroḍāśaṃ
            balyartham upasaṃharet |
            <caesura/>
             mantrapūtābhir adbhiś ca tatraiva snapanaṃ hitam || </l>

          <l xml:id="SS.6.35.9"><label>1938 ed. 6.35.9</label> alaṅkṛtā rūpavatī subhagā
            kāmarūpiṇī |
            <caesura/>
             goṣṭhamadhyālayaratā pātu tvāṃ mukhamaṇḍikā ||</l>
          <p ana="trailer">iti suśrutasaṃhitāyām uttaratantrāntargate kumāratantre
            mukhamaṇḍikāpratiṣedho nāma (navamo 'dhyāyaḥ, āditaḥ) pañcatriṃśattamo
            'dhyāyaḥ ||35 ||</p>
        </div>
        <div n="36" type="adhyāya">
          <head>ṣaṭtriṃśattamo 'dhyāyaḥ | </head>
          <l xml:id="SS.6.36.1"><label>1938 ed. 6.36.1</label> athāto naigameṣapratiṣedhaṃ
            vyākhyāsyāmaḥ || </l>

          <l xml:id="SS.6.36.2"><label>1938 ed. 6.36.2</label> yathovāca bhagavān
            dhanvantariḥ || </l>

          <l xml:id="SS.6.36.3"><label>1938 ed. 6.36.3</label> bilvāgnimanthapūtīkāḥ
            kāryāḥ syuḥ pariṣecane |
            <caesura/>
             surā sabījaṃ dhānyāmlaṃ pariṣeke ca śasyate || </l>

          <l xml:id="SS.6.36.4"><label>1938 ed. 6.36.4</label>
            priyaṅgusaralānantāśatapuṣpākuṭannaṭaiḥ |
            <caesura/>
             pacettailaṃ sagomūtrairdadhimastvamlakāñjikaiḥ || </l>

          <l xml:id="SS.6.36.5"><label>1938 ed. 6.36.5</label> pañcamūladvayakvāthe kṣīre
            madhurakeṣu ca |
            <caesura/>
             pacedghṛtaṃ ca medhāvī kharjūrīmastake 'pi vā || </l>

          <l xml:id="SS.6.36.6ab"><label>1938 ed. 6.36.6</label> vacāṃ vayaḥsthāṃ golomīṃ
            jaṭilāṃ cāpi dhārayet | </l>

          <l xml:id="SS.6.36.6cd"> utsādanaṃ hitaṃ cātra skandāpasmāranāśanam || </l>

          <l xml:id="SS.6.36.7"><label>1938 ed. 6.36.7</label>
            siddhārthakavacāhiṅgukuṣṭhaṃ caivākṣataiḥ saha |
            <caesura/>
             bhallātakājamodāś ca hitamuddhūpanaṃ śiśoḥ || </l>

          <l xml:id="SS.6.36.8"><label>1938 ed. 6.36.8</label> markaṭolūkagṛdhrāṇāṃ
            purīṣāṇi navagrahe |
            <caesura/>
             dhūpaḥ supte jane kāryo bālasya hitamicchatā || </l>

          <l xml:id="SS.6.36.9"><label>1938 ed. 6.36.9</label> tilataṇḍulakaṃ mālyaṃ
            bhakṣyāṃś ca vividhānapi |
            <caesura/>
             kumārapitṛmeṣāya vṛkṣamūle nivedayet || </l>

          <l xml:id="SS.6.36.10ab"><label>1938 ed. 6.36.10</label> adhastād vaṭavṛkṣasya
            snapanaṃ copadiśyate | </l>

          <l xml:id="SS.6.36.10cd"> baliṃ nyagrodhavṛkṣeṣu tithau ṣaṣṭhyāṃ nivedayet || </l>

          <l xml:id="SS.6.36.11"><label>1938 ed. 6.36.11</label> ajānanaś calākṣibhrūḥ
            kāmarūpī mahāyaśāḥ |
            <caesura/>
             bālaṃ bālapitā devo naigameṣo 'bhir akṣatu ||</l>
          <p ana="trailer">iti suśrutasaṃhitāyām uttaratantrāntargate kumāratantre
            naigameṣapratiṣedho nāma (daśamo 'dhyāyaḥ, āditaḥ) ṣaṭtriṃśo 'dhyāyaḥ ||36
            ||</p>
        </div>
        <div n="37" type="adhyāya">
          <head>saptatriṃśattamo 'dhyāyaḥ | </head>
          <l xml:id="SS.6.37.1"><label>1938 ed. 6.37.1</label> athāto grahotpattim
            adhyāyaṃ vyākhyāsyāmaḥ ||</l>

          <l xml:id="SS.6.37.2"><label>1938 ed. 6.37.2</label> yathovāca bhagavān
            dhanvantariḥ ||</l>

          <l xml:id="SS.6.37.2a"/>
          <l xml:id="SS.6.37.3"><label>1938 ed. 6.37.3</label> navaskandādayaḥ proktā
            bālānāṃ ya ime grahāḥ |
            <caesura/>
             śrīmanto divyavapuṣo nārīpuruṣavigrahāḥ || </l>

          <l xml:id="SS.6.37.4"><label>1938 ed. 6.37.4</label> ete guhasya rakṣārthaṃ
            kṛttikomāgniśūlibhiḥ |
            <caesura/>
             sṛṣṭāḥ śaravaṇasthasya rakṣitasyātmatejasā || </l>

          <l xml:id="SS.6.37.5"><label>1938 ed. 6.37.5</label> strīvigrahā grahā ye tu
            nānārūpā mayeritāḥ |
            <caesura/>
             gaṅgomākṛttikānāṃ te bhāgā rājasatāmasāḥ || </l>

          <l xml:id="SS.6.37.6"><label>1938 ed. 6.37.6</label> naigameṣas tu pārvatyā
            sṛṣṭo meṣānano grahaḥ |
            <caesura/>
             kumāradhārī devasya guhasyātmasamaḥ sakhā || </l>

          <l xml:id="SS.6.37.7"><label>1938 ed. 6.37.7</label> skandāpasmārasaṃjño yaḥ so
            'gnināgnisamadyutiḥ |
            <caesura/>
             sa ca skandasakhā nāma viśākha iti cocyate || </l>

          <l xml:id="SS.6.37.8"><label>1938 ed. 6.37.8</label> skandaḥ sṛṣṭo bhagavatā
            devena tripurāriṇā |
            <caesura/>
             bibharti cāparāṃ saṃjñāṃ kumāra iti sa grahaḥ || </l>

          <l xml:id="SS.6.37.9"><label>1938 ed. 6.37.9</label> bālalīlādharo yo 'yaṃ devo
            rudrāgnisṃbhavaḥ |
            <caesura/>
             mithyācāreṣu bhagavān svayaṃ naiṣa pravartate || </l>

          <l xml:id="SS.6.37.10"><label>1938 ed. 6.37.10</label> kumāraḥ
            skandasāmānyādatra kecidapaṇḍitāḥ |
            <caesura/>
             gṛhṇātītyalpavijñānā bruvate dehacintakāḥ || </l>

          <l xml:id="SS.6.37.11"><label>1938 ed. 6.37.11</label> tato bhagavati skande
            surasenāpatau kṛte |
            <caesura/>
             upatasthurgrahāḥ sarve dīptaśaktidharaṃ guham || </l>

          <l xml:id="SS.6.37.12"><label>1938 ed. 6.37.12</label> ūcuḥ prāñjalayaś cainaṃ
            vṛttiṃ naḥ saṃvidhatsva vai |
            <caesura/>
             teṣāmarthe tataḥ skandaḥ śivaṃ devamacodayat || </l>

          <l xml:id="SS.6.37.13"><label>1938 ed. 6.37.13</label> tato grahāṃstānuvāca
            bhagavān bhaganetrahṛt |
            <caesura/>
             tiryagyoniṃ mānuṣaṃ ca tritayaṃ jagat || </l>

          <l xml:id="SS.6.37.14"><label>1938 ed. 6.37.14</label> parasparopakāreṇa vartate
            dhāryate 'pi ca |
            <caesura/>
             devā manuṣyān prīṇanti tairyagyonīṃs tathaiva ca || </l>

          <l xml:id="SS.6.37.15"><label>1938 ed. 6.37.15</label> vartamānairyathākālaṃ
            śītavarṣoṣṇamārutaiḥ |
            <caesura/>
             ijyāñjalinamaskārajapahomavratādibhiḥ || </l>

          <l xml:id="SS.6.37.16"><label>1938 ed. 6.37.16</label> narāḥ samyak prayuktaiś
            ca prīṇanti tridiveśvarān |
            <caesura/>
             bhāgadheyaṃ vibhaktaṃ ca śeṣaṃ kiñcin na vidyate || </l>

          <l xml:id="SS.6.37.17"><label>1938 ed. 6.37.17</label> tadyuṣmākaṃ śubhā
            vṛttirbāleṣveva bhaviṣyati |
            <caesura/>
             kuleṣu yeṣu nejyante devāḥ pitara eva ca || </l>

          <l xml:id="SS.6.37.18"><label>1938 ed. 6.37.18</label> brāhmaṇāḥ sādhavaś caiva
            guravo 'tithayas tathā |
            <caesura/>
             nivṛttācāraśauceṣu parapākopajīviṣu || </l>

          <l xml:id="SS.6.37.19"><label>1938 ed. 6.37.19</label> utsannabalibhikṣeṣu
            bhinnakāṃsyopabhojiṣu |
            <caesura/>
             gṛheṣu teṣu ye bālāstān gṛhṇīdhvamaśaṅkitāḥ || </l>

          <l xml:id="SS.6.37.20"><label>1938 ed. 6.37.20</label> tatra vo vipulā vṛttiḥ
            pūjā caiva bhaviṣyati |
            <caesura/>
             evaṃ grahāḥ samutpannā bālān gṛhṇanti cāpy ataḥ || </l>

          <l xml:id="SS.6.37.21"><label>1938 ed. 6.37.21</label> grahopasṛṣṭā bālās tu duś
            cikitsyatamā matāḥ |
            <caesura/>
             vaikalyaṃ maraṇaṃ cāpi dhruvaṃ skandagrahe matam || </l>

          <l xml:id="SS.6.37.22"><label>1938 ed. 6.37.22</label> skandagraho 'tyugratamaḥ
            sarveṣv eva yataḥ smṛtaḥ |
            <caesura/>
             anyo vā sarvarūpas tu na sādhyo graha ucyate ||</l>
          <p xml:id="SS.6.37.24a" ana="trailer">iti suśrutasaṃhitāyām uttaratantrāntargate
            kumāratantre grahotpattyadhyāyo nāma (ekādaśo 'dhyāyaḥ, āditaḥ)
            saptatriṃśattamo 'dhyāyaḥ ||37 ||</p>
        </div>
        <div n="38" type="adhyāya">
          <head>aṣṭatriṃśattamo 'dhyāyaḥ | </head>

          <l xml:id="SS.6.38.1"><label>1938 ed. 6.38.1</label> athāto
            yonivyāpatpratiṣedhaṃ vyākhyāsyāmaḥ || </l>

          <l xml:id="SS.6.38.2"><label>1938 ed. 6.38.2</label> yathovāca bhagavān
            dhanvantariḥ || </l>

          <l xml:id="SS.6.38.3"><label>1938 ed. 6.38.3</label> pravṛddhaliṅgaṃ puruṣaṃ
            yātyartham upasevate |
            <caesura/>
             rūkṣadurbalabālā yā tasyā vāyuḥ prakupyati || </l>

          <l xml:id="SS.6.38.4ab"><label>1938 ed. 6.38.4ab</label> sa duṣṭo yonim āsādya
            yonirogāya kalpate |</l>

          <l xml:id="SS.6.38.4cd"><label>1938 ed. 6.38.4cd</label>trayāṇām api doṣāṇāṃ
            yathāsvaṃ lakṣaṇena tu || </l>

          <l xml:id="SS.6.38.5"><label>1938 ed. 6.38.5</label> viṃśatir vyāpado yoner
            nirdiṣṭā rogasaṃgrahe |
            <caesura/>
             mithyācāreṇa yāḥ strīṇāṃ praduṣṭenārtavena ca || </l>

          <l xml:id="SS.6.38.6ab"><label>1938 ed. 6.38.6ab</label> jāyante bījadoṣāc ca
            <caesura/>
             daivāc ca śṛṇu tāḥ pṛthak |</l>

          <l xml:id="SS.6.38.6cd"><label>1938 ed. 6.38.6cd</label>udāvartā tathā vandhyā
            viplutā ca pariplutā ||</l>

          <l xml:id="SS.6.38.7"><label>1938 ed. 6.38.7</label> vātalā ceti vātotthāḥ
            pittotthā rudhirakṣarā |
            <caesura/>
             vāminī snāṃsinī cāpi putraghnī pittalā ca yā || </l>

          <l xml:id="SS.6.38.8"><label>1938 ed. 6.38.8</label> atyānandā ca yā yoniḥ
            karṇinī caraṇādvayam |
            <caesura/>
             śleṣmalā ca kaphāj jñeyā ṣaṇḍākhyā phalinī tathā || </l>

          <l xml:id="SS.6.38.9ab"><label>1938 ed. 6.38.9</label> mahatī sūcivaktrā ca
            sarvajeti tridoṣajā |</l>

          <l xml:id="SS.6.38.9cd">saphenilam udāvartā rajaḥ kṛcchreṇa muñcati || </l>

          <l xml:id="SS.6.38.10"><label>1938 ed. 6.38.10</label> vandhyāṃ naṣṭārtavāṃ
            vidyād viplutāṃ nityavedanām |
            <caesura/>
             pariplutāyāṃ bhavati grāmyadharme rujā bhṛśam || </l>

          <l xml:id="SS.6.38.11"><label>1938 ed. 6.38.11</label> vātalā karkaśā stabdhā
            śūlanistodapīḍitā |
            <caesura/>
             catasṛṣv api cādyāsu bhavanty anilavedanāḥ || </l>

          <l xml:id="SS.6.38.12"><label>1938 ed. 6.38.12</label> sadāhaṃ prakṣaratyasraṃ
            yasyāṃ sā lohitakṣarā |
            <caesura/>
             savātam udgired bījaṃ vāminī rajasā yutam || </l>

          <l xml:id="SS.6.38.13"><label>1938 ed. 6.38.13</label> prasraṃsinī syandate tu
            kṣobhitā duḥprasūś ca yā |
            <caesura/>
             sthitaṃ sthitaṃ hanti garbhaṃ putraghnī raktasaṃsravāt || </l>

          <l xml:id="SS.6.38.14"><label>1938 ed. 6.38.14</label> atyarthaṃ pittalā yonir
            dāhapākajvarānvitā |
            <caesura/>
             catasṛṣv api cādyāsu pittaliṅgocchrayo bhavet || </l>

          <l xml:id="SS.6.38.15"><label>1938 ed. 6.38.15</label> atyānandā na santoṣaṃ
            grāmyadharmeṇa gacchati |
            <caesura/>
             karṇinyāṃ karṇikā yonau śleṣmāsṛgbhyāṃ prajāyate || </l>

          <l xml:id="SS.6.38.16"><label>1938 ed. 6.38.16</label> maithune 'caraṇā pūrvaṃ
            puruṣād atiricyate |
            <caesura/>
             bahuśaś cāticaraṇād anyā bījaṃ na vindati || </l>

          <l xml:id="SS.6.38.17"><label>1938 ed. 6.38.17</label> śleṣmalā picchilā yoniḥ
            kaṇḍūyuktātiśītalā |
            <caesura/>
             catasṛṣv api cādy āsu śleṣmaliṅgocchritir bhavet || </l>

          <l xml:id="SS.6.38.18"><label>1938 ed. 6.38.18</label> anārtavastanā ṣaṇḍī
            kharasparśā ca maithune |
            <caesura/>
             atikāyagṛhītāyās taruṇyāḥ phalinī bhavet || </l>

          <l xml:id="SS.6.38.19"><label>1938 ed. 6.38.19</label> vivṛtātimahāyoniḥ
            sūcīvaktrātisaṃvṛtā |
            <caesura/>
             sarvaliṅgasamutthānā sarvadoṣaprakopajā || </l>

          <l xml:id="SS.6.38.20"><label>1938 ed. 6.38.20</label> catasṛṣv api cādyāsu
            sarvaliṅgocchritir bhavet |
            <caesura/>
             pañcāsādhyā bhavantīmā yonayaḥ sarvadoṣajāḥ || </l>

          <l xml:id="SS.6.38.21"><label>1938 ed. 6.38.21</label> pratidoṣaṃ tu sādhyāsu
            snehādikrama iṣyate |
            <caesura/>
             dadyād uttarabastīṃś ca viśeṣeṇa yathoditān || </l>

          <l xml:id="SS.6.38.22"><label>1938 ed. 6.38.22</label> karkaśāṃ śītalāṃ stabdhām
            alpasparśāṃ ca maithune |
            <caesura/>
             kumbhīsvedair upacaret sānūpaudakasaṃyutaiḥ || </l>

          <l xml:id="SS.6.38.23"><label>1938 ed. 6.38.23</label> madhurauṣadhasaṃyuktān
            veśavārāṃś ca yoniṣu |
            <caesura/>
             nikṣiped dhārayec cāpi picutailam atandritaḥ || </l>

          <l xml:id="SS.6.38.24"><label>1938 ed. 6.38.24</label> dhāvanāni ca pathyāni
            kurvītāpūraṇāni ca |
            <caesura/>
             oṣacoṣānvitāsūktaṃ kuryāc chītaṃ vidhiṃ bhiṣak || </l>

          <l xml:id="SS.6.38.25"><label>1938 ed. 6.38.25</label> durgandhāṃ picchilāṃ cāpi
            cūrṇaiḥ pañcakaṣāyajaiḥ |
            <caesura/>
             pūrayed rājavṛkṣādikaṣāyaiś cāpi dhāvanam || </l>

          <l xml:id="SS.6.38.26"><label>1938 ed. 6.38.26</label> yonyāṃ tu pūyasrāviṇyāṃ
            śodhanadravyasaṃbhṛtaiḥ |
            <caesura/>
             sagomūtraiḥ salavaṇaiḥ śodhanaṃ hitam iṣyate || </l>

          <l xml:id="SS.6.38.27"><label>1938 ed. 6.38.27</label> bṛhatīphalakalkasya
            dviharidrāyutasya ca |
            <caesura/>
             kaṇḍūmatīm alpasparśāṃ pūrayed dhūpayet tathā || </l>

          <l xml:id="SS.6.38.28"><label>1938 ed. 6.38.28</label> vartiṃ pradadyāt
            karṇinyāṃ śodhanadravyasaṃbhṛtām |
            <caesura/>
             prasraṃsinīṃ ghṛtābhyaktāṃ kṣīrasvinnāṃ praveśayet || </l>

          <l xml:id="SS.6.38.29"><label>1938 ed. 6.38.29</label> pidhāya veśavāreṇa tato
            bandhaṃ samācaret |
            <caesura/>
             pratidoṣaṃ vidadhyāc ca surāriṣṭāsavān bhiṣak || </l>

          <l xml:id="SS.6.38.30"><label>1938 ed. 6.38.30</label> prātaḥ prātarniṣeveta
            rasonāduddhṛtaṃ rasam |
            <caesura/>
             kṣīramāṃsarasaprāyam āhāraṃ vidadhīta ca || </l>

          <l xml:id="SS.6.38.31"><label>1938 ed. 6.38.31</label> śukrārtavādayo doṣāḥ
            stanarogāś ca kīrtitāḥ |
            <caesura/>
             klaibyasthānāni mūḍhasya garbhasya vidhir eva ca || </l>

          <l xml:id="SS.6.38.32"><label>1938 ed. 6.38.32</label> garbhiṇī prati rogeṣu
            cikitsā cāpy udāhṛtā |
            <caesura/>
             sarvathā tāṃ prayuñjīta yonivyāpatsu buddhimān |
            <caesura/>
             apaprajātā<pc> </pc>rogāṃś ca cikitsed uttarād bhiṣak ||</l>
          <p xml:id="trailer.6.38">iti suśrutasaṃhitāyām uttaratantrāntargate kumāratantre
            yonivyāpatpratiṣedho nāma (dvādaśo 'dhyāyaḥ, ādito ')aṣṭatriṃśattamo 'dhyāyaḥ
            ||38 ||
            <caesura/>
             uttaratantre dvitīyaṃ kaumāratantraṃ samāptam ||2 ||</p>
        </div>
        <div n="39" type="adhyāya">
          <head>ekonacatvāriṃśattamo 'dhyāyaḥ | </head>

          <l xml:id="SS.6.39.1"><label>1938 ed. 6.39.1</label> athāto jvarapratiṣedhaṃ
            vyākhyāsyāmaḥ || </l>

          <l xml:id="SS.6.39.2"><label>1938 ed. 6.39.2</label> yathovāca bhagavān
            dhanvantariḥ || </l>
          
          <l xml:id="SS.6.39.3.1"/>

          <l xml:id="SS.6.39.3"><label>1938 ed. 6.39.3</label> yenāmṛtam apāṃ madhyād
            uddhṛtaṃ pūrvajanmani |
            <caesura/>
             yato 'maratvaṃ saṃprāptās tridaśās tridiveśvarāt || </l>

          <l xml:id="SS.6.39.4"><label>1938 ed. 6.39.4</label> śiṣyās taṃ devam āsīnaṃ
            papracchuḥ suśrutādayaḥ |
            <caesura/>
             vraṇasyopadravāḥ proktā vraṇinām apy ataḥ param || </l>

          <l xml:id="SS.6.39.5"><label>1938 ed. 6.39.5</label> samāsād vyāsataś caiva
            brūhi no bhiṣajāṃ vara |
            <caesura/>
             upadraveṇa juṣṭasya vraṇaḥ kṛcchreṇa sidhyati || </l>

          <l xml:id="SS.6.39.6"><label>1938 ed. 6.39.6</label> upadravās tu vraṇinaḥ
            kṛcchrasādhyāḥ prakīrtitāḥ |
            <caesura/>
             prakṣīṇabalamāṃsasya śeṣadhātuparikṣayāt || </l>

          <l xml:id="SS.6.39.7"><label>1938 ed. 6.39.7</label> tasmād upadravān kṛtsnān
            brūhi naḥ sacikitsitān |
            <caesura/>
             sarvakāyacikitsāsu ye dṛṣṭāḥ paramarṣiṇā || </l>

          <l xml:id="SS.6.39.8"><label>1938 ed. 6.39.8</label> teṣāṃ tad vacanaṃ śrutvā
            prābravīd bhiṣajāṃ varaḥ |
            <caesura/>
             jvaram ādau pravakṣyāmi sa rogānīkarāṭ smṛtaḥ || </l>

          <l xml:id="SS.6.39.9"><label>1938 ed. 6.39.9</label> rudrakopāgnisaṃbhūtaḥ
            sarvabhūtapratāpanaḥ |
            <caesura/>
             tais tair nāmabhir anyeṣāṃ sattvānāṃ parikīrtyate || </l>

          <l xml:id="SS.6.39.10"><label>1938 ed. 6.39.10</label> janmādau nidhane caiva
            prāyo viśati dehinam |
            <caesura/>
             ataḥ sarvavikārāṇām ayaṃ rājā prakīrtitaḥ || </l>

          <l xml:id="SS.6.39.11"><label>1938 ed. 6.39.11</label> ṛte devamanuṣyebhyo nānyo
            viṣahate tu tam |
            <caesura/>
             karmaṇā labhate yasmād devatvaṃ mānusād api || </l>

          <l xml:id="SS.6.39.12"><label>1938 ed. 6.39.12</label> punaś caiva cyutaḥ
            svargān mānuṣyam anuvartate |
            <caesura/>
             tasmāt te devabhāvena sahante mānuṣā jvaram || </l>

          <l xml:id="SS.6.39.13"><label>1938 ed. 6.39.13</label> śeṣāḥ sarve vipadyante
            tairyagyonā jvarārditāḥ |
            <caesura/>
             svedāvarodhaḥ santāpaḥ sarvāṅgagrahaṇaṃ tathā || </l>

          <l xml:id="SS.6.39.14"><label>1938 ed. 6.39.14</label> vikārā yugapad yasmin
            jvaraḥ sa parikīrtitaḥ |
            <caesura/>
             doṣaiḥ pṛthak samastaiś ca dvandvair āgantur eva ca || </l>

          <l xml:id="SS.6.39.15"><label>1938 ed. 6.39.15</label> anekakāraṇotpannaḥ smṛtas
            tv aṣṭavidho jvaraḥ |
            <caesura/>
             doṣāḥ prakupitāḥ sveṣu kāleṣu svaiḥ prakopaṇaiḥ || </l>

          <l xml:id="SS.6.39.16"><label>1938 ed. 6.39.16</label> vyāpya deham aśeṣeṇa
            jvaram āpādayanti hi |
            <caesura/>
             duṣṭāḥ svahetubhir doṣāḥ prāpyām āśayam ūṣmaṇā || </l>

          <l xml:id="SS.6.39.17"><label>1938 ed. 6.39.17</label> sahitā rasam āgatya
            rasasvedapravāhiṇām |
            <caesura/>
             srotasāṃ mārgam āvṛtya mandīkṛtya hutāśanam || </l>

          <l xml:id="SS.6.39.18"><label>1938 ed. 6.39.18</label> nirasya bahir ūṣmāṇaṃ
            paktisthānāc ca kevalam |
            <caesura/>
             śarīraṃ samabhivyāpya svakāleṣu jvarāgamam || </l>

          <l xml:id="SS.6.39.19"><label>1938 ed. 6.39.19</label> janayaty atha vṛddhiṃ vā
            svavarṇaṃ ca tvagādiṣu |
            <caesura/>
             mithyātiyuktair api ca snehādyaiḥ karmabhir nṛṇām || </l>

          <l xml:id="SS.6.39.20"><label>1938 ed. 6.39.20</label> vividhādabhighātāc ca
            rogotthānāt prapākataḥ |
            <caesura/>
             śramāt kṣayād ajīrṇāc ca viṣāt sātmyartuparyayāt || </l>

          <l xml:id="SS.6.39.21"><label>1938 ed. 6.39.21</label> oṣadhīpuṣpagandhāc ca
            śokān nakṣatrapīḍayā |
            <caesura/>
             abhicārābhiśāpābhyāṃ manobhūtābhiśaṅkayā || </l>

          <l xml:id="SS.6.39.22"><label>1938 ed. 6.39.22</label> strīṇām apaprajātānāṃ
            prajātānāṃ tathāhitaiḥ |
            <caesura/>
             stanyāvataraṇe caiva jvaro doṣaiḥ pravartate || </l>

          <l xml:id="SS.6.39.23"><label>1938 ed. 6.39.23</label> tair vegavadbhir bahudhā
            samudbhrāntair vimārgagaiḥ |
            <caesura/>
             vikṣipyamāṇo 'ntaragnir bhavaty āśu bahiś caraḥ || </l>

          <l xml:id="SS.6.39.24"><label>1938 ed. 6.39.24</label> ruṇaddhi cāpy apāṃ dhātuṃ
            yasmāt tasmāj jvarāturaḥ |
            <caesura/>
             bhavaty atyuṣṇagātraś ca jvaritastena cocyate || </l>

          <l xml:id="SS.6.39.25"><label>1938 ed. 6.39.25</label> śramo 'ratirvivarṇatvaṃ
            vairasyaṃ nayanaplavaḥ |
            <caesura/>
             icchādveṣau muhuś cāpi śītavātātapādiṣu || </l>

          <l xml:id="SS.6.39.26"><label>1938 ed. 6.39.26</label> jṛmbhāṅgamardo gurutā
            romaharṣo 'rucis tamaḥ |
            <caesura/>
             apraharṣaś ca śītaṃ ca bhavaty utpatsyati jvare || </l>

          <l xml:id="SS.6.39.27"><label>1938 ed. 6.39.27</label> sāmānyato viśeṣāt tu
            jṛmbhātyarthaṃ samīraṇāt |
            <caesura/>
             pittānnayanayor dāhaḥ kaphānnannābhinandanam || </l>

          <l xml:id="SS.6.39.28"><label>1938 ed. 6.39.28</label> sarvaliṅgasamavāyaḥ
            sarvadoṣaprakopaje |
            <caesura/>
             dvayor dvayos tu rūpeṇa saṃsṛṣṭaṃ dvandvajaṃ viduḥ || </l>

          <l xml:id="SS.6.39.29"><label>1938 ed. 6.39.29</label> vepathur viṣamo vegaḥ
            kaṇṭhauṣṭhapariśoṣaṇam |
            <caesura/>
             nidrānāśaḥ kṣutaḥ stambho gātrāṇāṃ raukṣyam eva ca || </l>

          <l xml:id="SS.6.39.30"><label>1938 ed. 6.39.30</label>
            śirohṛdgātrarugvaktravairasyaṃ baddhaviṭkatā |
            <caesura/>
             jṛmbhādhmānṃa tathā śūlaṃ bhavaty anilaje jvare || </l>

          <l xml:id="SS.6.39.31"><label>1938 ed. 6.39.31</label> vegastīkṣṇo 'tisāraś ca
            nidrālpatvaṃ tathā vamiḥ |
            <caesura/>
             kaṇṭhauṣṭhamukhanāsānāṃ pākaḥ svedaś ca jāyate || </l>

          <l xml:id="SS.6.39.32"><label>1938 ed. 6.39.32</label> pralāpaḥ kaṭutā vaktre
            mūrcchā dāho madastṛṣā |
            <caesura/>
             pītaviṇmūtranetratvaṃ paittike bhrama eva ca || </l>

          <l xml:id="SS.6.39.33"><label>1938 ed. 6.39.33</label> gauravaṃ śītamutkleśo
            romaharṣo 'tinidratā |
            <caesura/>
             srotorodho rugalpatvaṃ praseko madhurāsyatā || </l>

          <l xml:id="SS.6.39.34"><label>1938 ed. 6.39.34</label> nātyuṣṇagātratā
            chardiraṅgasādo 'vipākatā |
            <caesura/>
             pratiśyāyo 'ruciḥ kāsaḥ kaphaje 'kṣṇoś ca śuklatā || </l>

          <l xml:id="SS.6.39.35"><label>1938 ed. 6.39.35</label> nidrānāśo bhramaḥ
            śvāsastandrā suptāṅgatāruciḥ |
            <caesura/>
             tṛṣṇā moho madaḥ stambho dāhaḥ śītaṃ hṛdi vyathā || </l>

          <l xml:id="SS.6.39.36"><label>1938 ed. 6.39.36</label> paktiś cireṇa
            doṣāṇāmunmādaḥ śyāvadantatā |
            <caesura/>
             rasanā paruṣā kṛṣṇā sandhimūrdhāsthijā rujaḥ || </l>

          <l xml:id="SS.6.39.37"><label>1938 ed. 6.39.37</label> nirbhugne kaluṣe netre
            karṇau śabdaruganvitau |
            <caesura/>
             pralāpaḥ srotasāṃ pākaḥ kūjanaṃ cetanācyutiḥ || </l>

          <l xml:id="SS.6.39.38a"><label>1938 ed. 6.39.38</label> svedamūtrapurīṣāṇām
            alpaśaḥ sucirāt srutiḥ |</l>

          <l xml:id="SS.6.39.38b"> sarvaje sarvaliṅgāni viśeṣaṃ cātra me śṛṇu || </l>

          <l xml:id="SS.6.39.39"><label>1938 ed. 6.39.39</label> nātyuṣṇaśīto 'lpasaṃjño
            bhrāntaprekṣī hatasvaraḥ |
            <caesura/>
             kharajihvaḥ śuṣkakaṇṭhaḥ svedaviṇmūtravarjitaḥ || </l>

          <l xml:id="SS.6.39.40"><label>1938 ed. 6.39.40</label> sāsro nirbhugnahṛdayo
            bhaktadveṣī hataprabhaḥ |
            <caesura/>
             śvasannipatitaḥ śete pralāpopadravāyutaḥ || </l>

          <l xml:id="SS.6.39.41"><label>1938 ed. 6.39.41</label> tam abhinyāsam ity āhur
            hataujasam athāpare |
            <caesura/>
             sannipātajvaraṃ kṛcchram asādhyam apare viduḥ || </l>

          <l xml:id="SS.6.39.42"><label>1938 ed. 6.39.42</label> nidropetam abhinyāsaṃ
            kṣīṇamenaṃ hataujasam |
            <caesura/>
             saṃnyastagātraṃ saṃnyāsaṃ vidyāt sarvātmake jvare || </l>

          <l xml:id="SS.6.39.43"><label>1938 ed. 6.39.43</label> ojo visraṃsate yasya
            pittānilasamucchrayāt |
            <caesura/>
             sa gātrastambhaśītābhyāṃ śayanepsuracetanaḥ || </l>

          <l xml:id="SS.6.39.44"><label>1938 ed. 6.39.44</label> api jāgrat svapan
            jantustandrāluś ca pralāpavān |
            <caesura/>
             saṃhṛṣṭaromā srastāṅgo mandasantāpavedanaḥ || </l>

          <l xml:id="SS.6.39.45"><label>1938 ed. 6.39.45</label> ojonirodhajaṃ tasya
            jānīyāt kuśalo bhis ak |
            <caesura/>
             saptame vidase prāpte daśame dvādaśe 'pi vā || </l>

          <l xml:id="SS.6.39.46"><label>1938 ed. 6.39.46</label> punar dhorataro bhūtvā
            praśamaṃ yāti hanti vā |
            <caesura/>
             dvidoṣocchrāyaliṅgās tu dvandvajās trividhāḥ smṛtāḥ || </l>

          <l xml:id="SS.6.39.47"><label>1938 ed. 6.39.47</label> tṛṣṇā mūrcchā bhramo
            dāhaḥ svapnanāśaḥ śirorujā |
            <caesura/>
             kaṇṭhāsyaśoṣo vamathū romaharṣo 'rucis tathā || </l>

          <l xml:id="SS.6.39.48"><label>1938 ed. 6.39.48</label> parvbhedaś ca jṛmbhā ca
            vātapittajvarākṛtiḥ |
            <caesura/>
             staimityaṃ parvaṇaṃ bhedo nidrā gauravam eva ca || </l>

          <l xml:id="SS.6.39.49ab"><label>1938 ed. 6.39.49</label> śirograhaḥ pratiśyāyaḥ
            kāsaḥ svedapravartanam | </l>

          <l xml:id="SS.6.39.49cd"> santāpo madhyavegaś ca vātaśleṣmajvarākṛtiḥ || </l>

          <l xml:id="SS.6.39.50ab"><label>1938 ed. 6.39.50</label> liptātiktāsyatā tandrā
            mohaḥ kāso 'rucistṛṣā | </l>

          <l xml:id="SS.6.39.50cd"> muhurdāho muhuḥ śītaṃ śleṣmapittajvarākṛtiḥ ||</l>

          <l xml:id="SS.6.39.50.1"><label>1938 ed. 6.39.50.1</label> ( |
            <caesura/>
             jṛmbhādhmānamadotkampaparvabhedaparikṣayāḥ |
            <caesura/>
             tṛṭpralāpābhitāpāḥ syurjvare mārutapaittike || </l>

          <l xml:id="SS.6.39.50.2"><label>1938 ed. 6.39.50.2</label>
            śūlakāsakakotkleśaśītavepathupīnasāḥ |
            <caesura/>
             gauravāruciviṣṭambhā vātaśleṣmasamudbhave || </l>

          <l xml:id="SS.6.39.50.3"><label>1938 ed. 6.39.50.3</label>
            śītadāhārucistambhasvedamohamadabhramāḥ |
            <caesura/>
             kāsāṅgasādahṛllāsā bhavanti kaphapaittike ||) </l>

          <l xml:id="SS.6.39.51"><label>1938 ed. 6.39.51</label> kṛśānāṃ jvaramuktānāṃ
            mithyāhāravihāriṇām |
            <caesura/>
             doṣaḥ svalpo 'pi saṃvṛddho dehinām anileritaḥ || </l>

          <l xml:id="SS.6.39.52"><label>1938 ed. 6.39.52</label> satatānyed
            yuṣkatryākhyacāturthān sapralepakān |
            <caesura/>
             kaphasthānavibhāgena yathāsaṃkhyaṃ karoti hi || </l>

          <l xml:id="SS.6.39.53"><label>1938 ed. 6.39.53</label> ahorātrādahorātrāt
            sthānāt sthānaṃ prapadyate |
            <caesura/>
             tataś cāmāśayaṃ prāpya doṣaḥ kuryājjvaraṃ nṛṇām || </l>

          <l xml:id="SS.6.39.54"><label>1938 ed. 6.39.54</label> tathā pralepako jñeyaḥ
            śoṣiṇāṃ prāṇanāśanaḥ |
            <caesura/>
             duścikitsyatamo mandaḥ sukaṣṭo dhātuśoṣakṛt || </l>

          <l xml:id="SS.6.39.55"><label>1938 ed. 6.39.55</label> kaphasthāneṣu vā
            doṣastiṣṭan dvitricaturṣu vā |
            <caesura/>
             viparyayākhyān kurute viṣamān kṛcchrasādhanān || </l>

          <l xml:id="SS.6.39.56"><label>1938 ed. 6.39.56</label> paro hetuḥ svabhāvo vā
            viṣame kaiś cidīritaḥ |
            <caesura/>
             āgantuś canubandho hi prāyaśo viṣamajvare || </l>

          <l xml:id="SS.6.39.57"><label>1938 ed. 6.39.57</label> vātādhikatvāt pravadanti
            tajjñāstṛtīyakaṃ cāpi caturthakaṃ ca |
            <caesura/>
             aupatyake madyasamudbhave ca hetuṃ jvare pittakṛtaṃ vadanti || </l>

          <l xml:id="SS.6.39.58"><label>1938 ed. 6.39.58</label> pralepakaṃ vātabalāsakaṃ
            ca kaphādhikatvena vadanti tajjñāḥ |
            <caesura/>
             mūrcchānubandhā viṣam ajvarā ye prāyeṇa te dvandvasamutthitās tu || </l>

          <l xml:id="SS.6.39.59"><label>1938 ed. 6.39.59</label> tvaksthau śleṣmānilau
            śītamādau janayato jvare |
            <caesura/>
             tayoḥ praśāntayoḥ pittamante dāhaṃ karoti ca || </l>

          <l xml:id="SS.6.39.60"><label>1938 ed. 6.39.60</label> karoty ādau tathā pittaṃ
            tvaksthaṃ dāham atīva ca |
            <caesura/>
             praśānte kurutas tasmiṃś chītam ante ca tāv api || </l>

          <l xml:id="SS.6.39.61"><label>1938 ed. 6.39.61</label> dvāv etau dāhaśītādī
            jvarau saṃsargajau smṛtau |
            <caesura/>
             dāhapūrvas tayoḥ kaṣṭaḥ kṛcchrasādhyaś ca sa smṛtaḥ || </l>

          <l xml:id="SS.6.39.62"><label>1938 ed. 6.39.62</label> prasaktaś cābhighātotthaś
            cetanāprabhavas tu yaḥ |
            <caesura/>
             rātryahnoḥ ṣaṭsu kāleṣu kīrtiteṣu tathā purā || </l>

          <l xml:id="SS.6.39.63"><label>1938 ed. 6.39.63</label> prasahya viṣamo 'bhyeti
            mānavaṃ bahudhā jvaraḥ |
            <caesura/>
             sa cāpi viṣamo dehaṃ na kadācidvimuñcati || </l>

          <l xml:id="SS.6.39.64"><label>1938 ed. 6.39.64</label>glānigauravakārśyebhyaḥ sa
            yasmān na pramucyate |
            <caesura/>
             vege tu samatikrānte gato 'yam iti lakṣyate || </l>

          <l xml:id="SS.6.39.65"><label>1938 ed. 6.39.65</label> dhātvantarastho līnatvān
            na saukṣmyādupalabhyate |
            <caesura/>
             alpadoṣendhanaḥ kṣīṇaḥ kṣīṇendhana ivānalaḥ || </l>

          <l xml:id="SS.6.39.66"><label>1938 ed. 6.39.66</label> doṣo 'lpo 'hitasaṃbhūto
            jvarotsṛṣṭasya vā punaḥ |
            <caesura/>
             dhātum anyatamaṃ prāpya karoti viṣamajvaram || </l>

          <l xml:id="SS.6.39.67"><label>1938 ed. 6.39.67</label>satataṃ rasaraktasthaḥ so
            'nyed yuḥ piśitāśritaḥ |
            <caesura/>
             medogatas tṛtīye 'hni tv asthimajjagataḥ punaḥ || </l>

          <l xml:id="SS.6.39.68"><label>1938 ed. 6.39.68</label> kuryāc cāturthakaṃ ghoram
            antakaṃ rogasaṃkaram |
            <caesura/>
             kecidbhūtābhiṣaṅgotthaṃ bruvate viṣamajvaram || </l>

          <l xml:id="SS.6.39.69"><label>1938 ed. 6.39.69</label> saptāhaṃ vā daśāhaṃ vā
            dvādaśāham athāpi vā |
            <caesura/>
             santatyā yo 'visargī syāt santataḥ sa nigadyate || </l>

          <l xml:id="SS.6.39.70"><label>1938 ed. 6.39.70</label> ahorātre satatako dvau
            kālāvanuvartate |
            <caesura/>
             anyed yuṣkastvahorātrādekakālaṃ pravartate || </l>

          <l xml:id="SS.6.39.71"><label>1938 ed. 6.39.71</label> tṛtīyakastṛtīye 'hni
            caturthe 'hni caturthakaḥ |
            <caesura/>
             vātenodīryamāṇāś ca hrīyamāṇāś ca sarvataḥ |
            <caesura/>
             ekadvidoṣā martyānāṃ tasminnevodite 'hani || </l>

          <l xml:id="SS.6.39.72"><label>1938 ed. 6.39.72</label> velāṃ tām eva kurvanti
            jvaravege muhurmuhuḥ |
            <caesura/>
             (vātenoddhūyamānas tu yathā pūryeta sāgaraḥ || </l>

          <l xml:id="SS.6.39.73"><label>1938 ed. 6.39.73</label> vātenodīritāstadvaddoṣāḥ
            kurvanti vai jvarān |
            <caesura/>
             yathā vegāgame velāṃ chādayitvā mahodadheḥ || </l>

          <l xml:id="SS.6.39.74"><label>1938 ed. 6.39.74</label> vegahānau tad evāmbhas
            tatraivāntar nilīyate |
            <caesura/>
             doṣavegodaye tadvad udīryeta jvaro 'sya vai || </l>

          <l xml:id="SS.6.39.75a"><label>1938 ed. 6.39.75</label> vegahānau praśāmyeta
            yathāmbhaḥ sāgare tathā | </l>

          <l xml:id="SS.6.39.75b"> vividhenābhighātena jvaro yaḥ saṃpravartate || </l>

          <l xml:id="SS.6.39.76"><label>1938 ed. 6.39.76</label> yathādoṣaprakopaṃ tu
            tathā manyeta taṃ jvaram |
            <caesura/>
             śyāvāsyatā viṣakṛte dāhātīsārahṛdgrahāḥ || </l>

          <l xml:id="SS.6.39.77"><label>1938 ed. 6.39.77</label> abhaktaruk pipāsā ca todo
            mūrcchā balakṣayaḥ |
            <caesura/>
             oṣadhīgandhaje mūrcchā śiroruk vamathuḥ kṣavaḥ || </l>

          <l xml:id="SS.6.39.78"><label>1938 ed. 6.39.78</label> kāmaje cittavibhraṃśas
            tandrālasyam arocakaḥ |
            <caesura/>
             hṛdaye vedanā cāsya gātraṃ ca pariśuṣyati || </l>

          <l xml:id="SS.6.39.79"><label>1938 ed. 6.39.79</label> bhayāt pralāpaḥ śokāc ca
            bhavet kopāc ca vepathuḥ |
            <caesura/>
             abhicārābhiśāpābhyāṃ mohas tṛṣṇā ca jāyate || </l>

          <l xml:id="SS.6.39.80"><label>1938 ed. 6.39.80</label>
            bhūtābhiṣaṅgādudvegahāsyakampanarodanam |
            <caesura/>
             śramakṣayābhighātebhyo dehināṃ kupito 'nilaḥ || </l>

          <l xml:id="SS.6.39.81"><label>1938 ed. 6.39.81</label> pūrayitvākhilaṃ dehaṃ
            jvaram āpādayed bhṛśam |
            <caesura/>
             rogāṇāṃ tu samutthānād vidāhāgantutas tathā || </l>

          <l xml:id="SS.6.39.82"><label>1938 ed. 6.39.82</label> jvaro 'paraḥ saṃbhavati
            tais tair anyaiś ca hetubhiḥ |
            <caesura/>
             doṣāṇāṃ sa tu liṅgāni kadācin nātivartate || </l>

          <l xml:id="SS.6.39.83"><label>1938 ed. 6.39.83</label> gurutā hṛdayotkleśaḥ
            sadanaṃ chardyarocakau |
            <caesura/>
             rasasthe tu jvare liṅgaṃ dainyaṃ cāsyopajāyate || </l>

          <l xml:id="SS.6.39.84"><label>1938 ed. 6.39.84</label> raktaniṣṭhīvanaṃ dāhaḥ
            svedaś chardanavibhramau |
            <caesura/>
             pralāpaḥ piṭikā tṛṣṇā raktaprāpte jvare nṛṇām || </l>

          <l xml:id="SS.6.39.85"><label>1938 ed. 6.39.85</label> piṇḍikodveṣṭanaṃ tṛṣṇā
            sṛṣṭamūtrapurīṣatā |
            <caesura/>
             ūṣmāntardāhavikṣepau glāniḥ syānmāṃsage jvare || </l>

          <l xml:id="SS.6.39.86"><label>1938 ed. 6.39.86</label> bhṛśaṃ svedastṛṣā mūrcchā
            pralāpaś chardireva ca |
            <caesura/>
             daurgandhyārocakau glānirmedaḥsthe cāsahiṣṇutā || </l>

          <l xml:id="SS.6.39.87"><label>1938 ed. 6.39.87</label> bhedo 'sthnāṃ
            kuñcanaṃ(kuñcajanaṃ) śvāso virekaś chardireva ca |
            <caesura/>
             vikṣepaṇaṃ ca gātrāṇāmetadasthigate jvare || </l>

          <l xml:id="SS.6.39.88"><label>1938 ed. 6.39.88</label> tamaḥpraveśanaṃ hikkā
            kāsaḥ śaityaṃ vamis tathā |
            <caesura/>
             antardāho mahāśvāso marmacchedaś ca majjage |
            <caesura/>
             maraṇaṃ prāpruyāt tatra śukrasthānagate jvare || </l>

          <l xml:id="SS.6.39.89"><label>1938 ed. 6.39.89</label> śephasaḥ stabdhatā mokṣaḥ
            śukrasya tu viśeṣataḥ |
            <caesura/>
             dagdhvendhanaṃ yathā vahnirdhātūn hatvā yathā viṣam || </l>

          <l xml:id="SS.6.39.90"><label>1938 ed. 6.39.90</label> kṛtakṛtyo vrajec chāntiṃ
            dehaṃ hatvā tathā jvaraḥ |
            <caesura/>
             vātapittakaphotthānāṃ jvarāṇāṃ lakṣaṇaṃ yathā || </l>

          <l xml:id="SS.6.39.91"><label>1938 ed. 6.39.91</label> tathā teṣāṃ bhiṣag brūyād
            rasādiṣv api buddhimān |
            <caesura/>
             samastaiḥ sannipātena dhātustham api nirdiśet || </l>

          <l xml:id="SS.6.39.92"><label>1938 ed. 6.39.92</label> dvandvajaṃ dvandvajair
            eva doṣaiś cāpi vadet kṛtam |
            <caesura/>
             gambhīras tu jvaro jñeyo hy antardāhena tṛṣṇayā || </l>

          <l xml:id="SS.6.39.93"><label>1938 ed. 6.39.93</label> ānaddhatvena cātyarthaṃ
            śvāsakāsodgamena ca |
            <caesura/>
             hataprabhendriyaṃ kṣīṇam arocakanipīḍitam || </l>

          <l xml:id="SS.6.39.94"><label>1938 ed. 6.39.94</label> gambhīratīkṣṇavegārtaṃ
            jvaritaṃ parivarjayet |
            <caesura/>
             hīnamadhyādhikair doṣais trisaptadvādaśāhikaḥ || </l>

          <l xml:id="SS.6.39.95"><label>1938 ed. 6.39.95</label> jvaravego bhavettīvro
            yathāpūrvaṃ sukhakriyaḥ |
            <caesura/>
             kālo hyeṣa yamaś caiva niyatirmṛtyureva ca || </l>

          <l xml:id="SS.6.39.96"><label>1938 ed. 6.39.96</label> tasmin vyapagate
            dehājjanmeha punar ucyate |
            <caesura/>
             iti jvarāḥ samākhyātāḥ karmedānīṃ pravakṣyate || </l>

          <l xml:id="SS.6.39.97"><label>1938 ed. 6.39.97</label> jvarasya pūrvarūpeṣu
            vartamāneṣu buddhimān |
            <caesura/>
             pāyayeta ghṛtaṃ svacchaṃ tataḥ sa labhate sukham || </l>

          <l xml:id="SS.6.39.98"><label>1938 ed. 6.39.98</label> vidhir mārutajeṣv eṣa
            paittikeṣu virecanam |
            <caesura/>
             mṛdu pracchardanaṃ tadvat kaphajeṣu vidhīyate || </l>

          <l xml:id="SS.6.39.99"><label>1938 ed. 6.39.99</label> sarvadvidoṣajeṣūktaṃ
            yathādoṣaṃ vikalpayet |
            <caesura/>
             asnehanīyo 'śodhyaś ca saṃyojyo laṅghanādinā || </l>

          <l xml:id="SS.6.39.99a"/>
          <l xml:id="SS.6.39.100"><label>1938 ed. 6.39.100</label> rūpaprāgrūpayor vidyān
            nānātvaṃ vahnidhūmavat |
            <caesura/>
             pravyaktarūpeṣu hitam ekāntenāpatarpaṇam || </l>

          <l xml:id="SS.6.39.101"><label>1938 ed. 6.39.101</label> āmāśayasthe doṣe tu
            sotkleśe vamanaṃ param |
            <caesura/>
             ānaddhaḥ stimitair doṣair yāvantaṃ kālam āturaḥ || </l>

          <l xml:id="SS.6.39.102"><label>1938 ed. 6.39.102</label> kuryād anaśanaṃ tāvat
            tataḥ saṃargam ācaret |
            <caesura/>
             na laṅghayen mārutaje kṣayaje mānase tathā || </l>

          <l xml:id="SS.6.39.103"><label>1938 ed. 6.39.103</label> alaṅghyāś cāpi ye
            pūrvaṃ dvivraṇīye prakīrtitāḥ |
            <caesura/>
             anavasthitadoṣāgner laṅghanaṃ doṣapācanam || </l>

          <l xml:id="SS.6.39.104"><label>1938 ed. 6.39.104</label> jvaraghnaṃ dīpanaṃ
            kāṅkṣārucilāghavakārakam |
            <caesura/>
             sṛṣṭamārutaviṇmūtraṃ kṣutpipāsāsahaṃ laghum || </l>

          <l xml:id="SS.6.39.105"><label>1938 ed. 6.39.105</label> prasannātmendriyaṃ
            kṣāmaṃ naraṃ vidyāt sulaṅghitam |
            <caesura/>
             balakṣayastṛṣā śoṣastandrānidrābhramaklamāḥ || </l>

          <l xml:id="SS.6.39.106"><label>1938 ed. 6.39.106</label> upadravāś ca śvāsādyāḥ
            saṃbhavanty atilaṅghanāt |
            <caesura/>
             dīpanaṃ kaphavicchedi pittavātānulomanam || </l>

          <l xml:id="SS.6.39.107"><label>1938 ed. 6.39.107</label> kaphavātajvarārtebhyo
            hitam uṣṇāmbutṛṭchidam |
            <caesura/>
             taddhi mārdavakṛddoṣasrotasāṃ śītam anyathā || </l>

          <l xml:id="SS.6.39.108"><label>1938 ed. 6.39.108</label> sevyamānena toyena
            jvaraḥ śītena vardhate |
            <caesura/>
             pittamadyaviṣottheṣu śītalaṃ tiktakaiḥ śṛtam || </l>

          <l xml:id="SS.6.39.109"><label>1938 ed. 6.39.109</label>
            gāṅgeyanāgarośīraparpaṭodīcyacandanaiḥ |
            <caesura/>
             dīpanī pācanī laghvī jvarārtānāṃ jvarāpahā || </l>

          <l xml:id="SS.6.39.110"><label>1938 ed. 6.39.110</label> annakāle hitā peyā
            yathāsvaṃ pācanaiḥ kṛtā |
            <caesura/>
             bahudoṣasya mandāgneḥ saptarātrāt paraṃ jvare || </l>

          <l xml:id="SS.6.39.111"><label>1938 ed. 6.39.111</label>laṅghanāmbuyavāgūbhir
            yadā doṣo na pacyate |
            <caesura/>
             tadā taṃ mukhavairasyatṣṇārocakanāśanaiḥ || </l>

          <l xml:id="SS.6.39.112"><label>1938 ed. 6.39.112</label> kaṣāyaiḥ pācanair
            hṛdyair jvaraghnaiḥ samupācaret |
            <caesura/>
             pañcamūlīkaṣāyaṃ tu pācanaṃ pavanajvare || </l>

          <l xml:id="SS.6.39.113"><label>1938 ed. 6.39.113</label> sakṣaudraṃ paittike
            mustakaṭukendrayavaiḥ kṛtam |
            <caesura/>
             pippalyādikaṣāyaṃ tu kaphaje paripācanam || </l>

          <l xml:id="SS.6.39.114"><label>1938 ed. 6.39.114</label> dvandvajeṣu tu
            saṃsṛṣṭaṃ dadyād atha vivarjayet |
            <caesura/>
             pītāmburlaṅghito bhukto 'jīrṇī kṣīṇaḥ pipāsitaḥ || </l>

          <l xml:id="SS.6.39.115"><label>1938 ed. 6.39.115</label> (tīkṣṇe jvare gurau
            dehe vibaddheṣu maleṣu ca |
            <caesura/>
             sāmadoṣaṃ vijānīyājjvaraṃ pakvamato 'yathā ||) mṛdau jvare laghau dehe
            pracaleṣu maleṣu ca |
            <caesura/>
             pakvaṃ doṣaṃ vijānīyājjvare deyaṃ tadauṣadham || </l>

          <l xml:id="SS.6.39.116"><label>1938 ed. 6.39.116</label> doṣaprakṛtivaikṛtyād
            ekeṣāṃ pakvalakṣaṇam |
            <caesura/>
             hṛdayodveṣṭanaṃ tandrā lālāsrutir arocakaḥ || </l>

          <l xml:id="SS.6.39.117"><label>1938 ed. 6.39.117</label> doṣāpravṛttir ālasyaṃ
            vibandho bahumūtratā |
            <caesura/>
             gurūdaratvamasvedo na paktiḥ śakṛto 'ratiḥ || </l>

          <l xml:id="SS.6.39.118"><label>1938 ed. 6.39.118</label> svāpaḥ stambho gurutvaṃ
            ca gātrāṇāṃ vahnimārdavam |
            <caesura/>
             mukhasyāśuddhir aglāniḥ prasaṅgī balavāñ jvaraḥ || </l>

          <l xml:id="SS.6.39.119"><label>1938 ed. 6.39.119</label> liṅgair ebhir vijānīyāj
            jvaram āmaṃ vicakṣaṇaḥ |
            <caesura/>
             saptarātrāt paraṃ kecin manyante deyam auṣadham || </l>

          <l xml:id="SS.6.39.120"><label>1938 ed. 6.39.120</label> daśarātrāt paraṃ kecid
            dātavyam iti niścitāḥ |
            <caesura/>
             paittike vā jvare deyam alpakālasamutthite || </l>

          <l xml:id="SS.6.39.121"><label>1938 ed. 6.39.121</label> acirajvaritasyāpi deyaṃ
            syād doṣapākataḥ |
            <caesura/>
             bheṣajaṃ hy āmadoṣasya bhūyo jvalayati jvaram || </l>

          <l xml:id="SS.6.39.122"><label>1938 ed. 6.39.122</label> śodhanaṃ śamanīyaṃ tu
            karoti viṣamajvaram |
            <caesura/>
             cyavamānaṃ jvarotkliṣṭam upekṣeta malaṃ sadā || </l>

          <l xml:id="SS.6.39.123"><label>1938 ed. 6.39.123</label> atipravartamānaṃ ca
            sādhayed atisāravat |
            <caesura/>
             yadā koṣṭhānugāḥ pakvā vibaddhāḥ srotasāṃ malāḥ || </l>

          <l xml:id="SS.6.39.124"><label>1938 ed. 6.39.124</label> acirajvaritasyāpi tadā
            dadyād virecanam |
            <caesura/>
             pakvo hy anirhṛto doṣo dehe tiṣṭhan mahātyayam || </l>

          <l xml:id="SS.6.39.125"><label>1938 ed. 6.39.125</label> viṣamaṃ vā jvaraṃ
            kuryād balavyāpadam eva ca |
            <caesura/>
             tasmānnirharaṇaṃ kāryaṃ doṣāṇāṃ vamanādibhiḥ || </l>

          <l xml:id="SS.6.39.126"><label>1938 ed. 6.39.126</label> prakkarma vamanaṃ cāsya
            kāryam āsthāpanaṃ tathā |
            <caesura/>
             virecanaṃ tathā kuryāc chirasaś ca virecanam || </l>

          <l xml:id="SS.6.39.127"><label>1938 ed. 6.39.127</label> kramaśaḥ baline deyaṃ
            vamanaṃ ślaiṣmike jvare |
            <caesura/>
             pittaprāye virekas tu kāryaḥ praśithilāśaye || </l>

          <l xml:id="SS.6.39.128"><label>1938 ed. 6.39.128</label> saruje 'nilaje kāryaṃ
            sodāvarte nirūhaṇam |
            <caesura/>
             kaṭīpṛṣṭhagrahārtasya dīptāgner anuvāsanam || </l>

          <l xml:id="SS.6.39.129"><label>1938 ed. 6.39.129</label>
            śirogauravaśūlaghnamindriyapratibodhanam |
            <caesura/>
             kaphābhipanne śirasi kāryaṃ mūrdhavirecanam || </l>

          <l xml:id="SS.6.39.130"><label>1938 ed. 6.39.130</label> durbalasya
            samādhmātamudaraṃ sarujaṃ dihet |
            <caesura/>
             dāruhaimavatīkuṣṭhaśatāhvāhiṅgusaindhavaiḥ || </l>

          <l xml:id="SS.6.39.131"><label>1938 ed. 6.39.131</label> amlapiṣṭaiḥ sukhoṣṇaiś
            ca pavane tūrdhvam āgate |
            <caesura/>
             ruddhamūtrapurīṣāya gude vartiṃ nidhāpayet || </l>

          <l xml:id="SS.6.39.132"><label>1938 ed. 6.39.132</label>
            pippālīpippalīmūlayavānīcavyasādhitām |
            <caesura/>
             pāyayeta yavāgūṃ vā mārutādyanulominīm || </l>

          <l xml:id="SS.6.39.133"><label>1938 ed. 6.39.133</label> śuddhasyobhayato yasya
            jvaraḥ śāntiṃ na gacchati |
            <caesura/>
             saśeṣadoṣarūkṣasya tasya taṃ sarpiṣā jayet || </l>

          <l xml:id="SS.6.39.134"><label>1938 ed. 6.39.134</label> kṛśaṃ caivālpadoṣaṃ ca
            śamanīyair upācaret |
            <caesura/>
             upavāsairbalasthaṃ tu jvare santarpaṇotthite || </l>

          <l xml:id="SS.6.39.135"><label>1938 ed. 6.39.135</label> klinnāṃ yavāgūṃ
            mandāgniṃ tṛṣārtaṃ pāyayennaram |
            <caesura/>
             tṛṭchardidāhagharmārtaṃ madyapaṃ lājatarpaṇam || </l>

          <l xml:id="SS.6.39.136"><label>1938 ed. 6.39.136</label> sakṣaudramambhasā paś
            cājjīrṇe yūṣarasaudanam |
            <caesura/>
             upavāsaśramakṛte kṣīṇaṃ(kṣīṇe) vātādhike jvare || </l>

          <l xml:id="SS.6.39.137"><label>1938 ed. 6.39.137</label> dīptāgniṃ bhojayet
            prājño naraṃ māṃsarasaudanam |
            <caesura/>
             mudgayūṣaudanaś cāpi hitaḥ kaphasamutthite || </l>

          <l xml:id="SS.6.39.138"><label>1938 ed. 6.39.138</label> sa eva sitayā yuktaḥ
            śītaḥ pittajvare hitaḥ |
            <caesura/>
             dāḍimāmalamudgānāṃ yūṣaś cānilapaittike || </l>

          <l xml:id="SS.6.39.139"><label>1938 ed. 6.39.139</label>hrasvamūlakayūṣas tu
            vātaśleṣmādhike hitaḥ |
            <caesura/>
             paṭolanimbayūṣas tu pathyaḥ pittakaphātmake || </l>

          <l xml:id="SS.6.39.140"><label>1938 ed. 6.39.140</label> dāhacchardiyutaṃ kṣāmaṃ
            nirannaṃ tṛṣṇayārditam |
            <caesura/>
             sitākṣaudrayutaṃ lājatarpaṇaṃ pāyayeta ca || </l>

          <l xml:id="SS.6.39.141"><label>1938 ed. 6.39.141</label> kaphapittaparītasya
            grīṣme 'sṛkpittinas tathā |
            <caesura/>
             madyanity asya na hitā yavāgūstamupācaret || </l>

          <l xml:id="SS.6.39.142"><label>1938 ed. 6.39.142</label> yūṣairamlairanamlair vā
            jāṅgalaiś ca rasairhitaiḥ |
            <caesura/>
             madyaṃ purāṇaṃ mandāgneryavānnopahitaṃ hitam || </l>

          <l xml:id="SS.6.39.143"><label>1938 ed. 6.39.143</label> savyoṣaṃ vitarettakraṃ
            kaphārocakapīḍite |
            <caesura/>
             kṛśo 'lpadoṣo dīnaś ca naro jīrṇajvarārditaḥ || </l>

          <l xml:id="SS.6.39.144"><label>1938 ed. 6.39.144</label> vibaddhaḥ sṛṣṭadoṣaś ca
            rūkṣaḥ pittānilajvarī |
            <caesura/>
             pipāsārtaḥ sadāho vā payasā sa sukhī bhavet || </l>

          <l xml:id="SS.6.39.145"><label>1938 ed. 6.39.145</label>tad eva taruṇe pītaṃ
            viṣavaddhanti mānavam |
            <caesura/>
             sarvajvareṣu sulaghu mātrāvadbhojanaṃ hitam || </l>

          <l xml:id="SS.6.39.146"><label>1938 ed. 6.39.146</label> vegāpāye 'nyathā taddhi
            jvaravegābhivardhanam |
            <caesura/>
             jvarito hitam aśnīyād yady apy asyārucir bhavet || </l>

          <l xml:id="SS.6.39.147"><label>1938 ed. 6.39.147</label> annakāle hy abhuñjānaḥ
            kṣīyate mriyate 'thavā |
            <caesura/>
             sa kṣīṇaḥ kṛcchratāṃ yāti yāty asādhyatvam eva ca || </l>

          <l xml:id="SS.6.39.148"><label>1938 ed. 6.39.148</label> tasmād rakṣed balaṃ
            puṃsāṃ bale sati hi jīvitam |
            <caesura/>
             gurvabhiṣyandyakāle ca jvarī nādyāt kathañ cana || </l>

          <l xml:id="SS.6.39.149"><label>1938 ed. 6.39.149</label> na tu tasyāhitaṃ
            bhuktamāyuṣe vā sukhāya vā |
            <caesura/>
             saṃtataṃ viṣamaṃ vāpi kṣīṇasya sucirotthitam || </l>

          <l xml:id="SS.6.39.150"><label>1938 ed. 6.39.150</label> jvaraṃ saṃbhojanaiḥ
            pathyairlaghubhiḥ samupācaret |
            <caesura/>
             mudgānmasūrāṃś caṇakān kulatthān samakuṣṭhakān || </l>

          <l xml:id="SS.6.39.151"><label>1938 ed. 6.39.151</label> āhārakāle yūṣārthaṃ
            jvaritāya pradāpayet |
            <caesura/>
             paṭolapatraṃ vārtākaṃ kaṭhillaṃ pāpacailikam || </l>

          <l xml:id="SS.6.39.152"><label>1938 ed. 6.39.152</label> karkāṭakaṃ parpaṭakaṃ
            gojihvāṃ bālamūlakam |
            <caesura/>
             patraṃ guḍūcyāḥ śākārthe jvaritānāṃ pradāpayet || </l>

          <l xml:id="SS.6.39.153"><label>1938 ed. 6.39.153</label> lāvān kapiñjalāneṇān
            pṛṣatāñ charabhāñ chaśān |
            <caesura/>
             kālapucchān kuraṅgāṃś ca tathaiva mṛgamātṛkān || </l>

          <l xml:id="SS.6.39.154"><label>1938 ed. 6.39.154</label> māṃsārthe
            māṃsasātmyānāṃ jvaritānāṃ pradāpayet |
            <caesura/>
             sārasakrauñcaśikhinaḥ kukkuṭāṃstittirāṃs(tittirīṃ)tathā || </l>

          <l xml:id="SS.6.39.155"><label>1938 ed. 6.39.155</label> gurūṣṇatvān na śaṃsanti
            jvare keciccikitsakāḥ |
            <caesura/>
             jvaritānāṃ prakopaṃ tu yadā yāti samīraṇaḥ || </l>

          <l xml:id="SS.6.39.156"><label>1938 ed. 6.39.156</label> tadaite 'pi hi śasyante
            mātrākālopapāditāḥ |
            <caesura/>
             pariṣekān pradehāṃś ca snehān saṃśodhanāni ca || </l>

          <l xml:id="SS.6.39.157"><label>1938 ed. 6.39.157</label>
            (snānābhyaṅgadivāsvapnaśītavyāyāmayoṣitaḥ) |
            <caesura/>
             kaṣāyagururūkṣāṇi krodhādīni tathaiva ca || </l>

          <l xml:id="SS.6.39.158"><label>1938 ed. 6.39.158</label> sāravanti ca bhojyāni
            varjayettaruṇajvarī |
            <caesura/>
             tathaiva navadhānyādiṃ varjayec ca samāsataḥ || </l>

          <l xml:id="SS.6.39.159"><label>1938 ed. 6.39.159</label>
            anavasthitadoṣāgnerebhiḥ sandhukṣito jvaraḥ |
            <caesura/>
             gambhīratīkṣṇavegatvaṃ yātyamādhyatvam eva ca || </l>

          <l xml:id="SS.6.39.160"><label>1938 ed. 6.39.160</label>
            śītatoyadivāsvapnakrodhavyāyāmayoṣitaḥ |
            <caesura/>
             na seveta jvarotsṛṣṭo yāvan na balavān bhavet || </l>

          <l xml:id="SS.6.39.161"><label>1938 ed. 6.39.161</label> muktasyāpi jvareṇāśu
            durbalasyāhitairjvaraḥ |
            <caesura/>
             pratyāpanno daheddehaṃ śuṣkaṃ vṛkṣamivānalaḥ || </l>

          <l xml:id="SS.6.39.162"><label>1938 ed. 6.39.162</label> tasmāt kāryaḥ parīhāro
            jvaramuktairviriktavat |
            <caesura/>
             yāvan na prakṛtisthaḥ syāddoṣataḥ prāṇatas tathā || </l>

          <l xml:id="SS.6.39.163"><label>1938 ed. 6.39.163</label> jvare pramoho bhavati
            svalpair apy avaceṣṭitaiḥ |
            <caesura/>
             niṣaṇṇaṃ bhojayet tasmān mūtroccārau ca kārayet || </l>

          <l xml:id="SS.6.39.164"><label>1938 ed. 6.39.164</label> arocake gātrasāde
            vaivarṇye 'ṅgamalādiṣu |
            <caesura/>
             śāntajvaro 'pi śodhyaḥ syād anubandhabhayān naraḥ || </l>

          <l xml:id="SS.6.39.165"><label>1938 ed. 6.39.165</label> na jātu snāpayet
            prājñaḥ sahasā jvarakarśitam |
            <caesura/>
             tena saṃdūṣito hy asya punar eva bhavej jvaraḥ || </l>

          <l xml:id="SS.6.39.166"><label>1938 ed. 6.39.166</label> cikitsec ca jvarān
            sarvān nimittānāṃ viparyayaiḥ |
            <caesura/>
             śramakṣayābhighātotthe mūlavyādhim upācaret || </l>

          <l xml:id="SS.6.39.167"><label>1938 ed. 6.39.167</label> strīṇām apaprajātānāṃ
            stanyāvataraṇe ca yaḥ |
            <caesura/>
             tatra saṃśamanaṃ kuryād yathādoṣaṃ vidhānavit || </l>

          <l xml:id="SS.6.39.168"><label>1938 ed. 6.39.168</label> ataḥ saṃśamanīyāni
            kaṣāyāṇi nibodha me |
            <caesura/>
             sarvajvareṣu deyāni yāni vaidyena jānatā || </l>

          <l xml:id="SS.6.39.169"><label>1938 ed. 6.39.169</label>
            pippalīsārivādrākṣāśatapuṣoāhareṇubhiḥ |
            <caesura/>
             kṛtaḥ kaṣāyaḥ saguḍo hanyāc chvasanajaṃ jvaram || </l>

          <l xml:id="SS.6.39.170"><label>1938 ed. 6.39.170</label> śṛtaṃ śītakaṣāyaṃ vā
            guḍūcyāḥ peyam eva tu |
            <caesura/>
             balādarbhaśvadaṃṣṭrāṇāṃ kaṣāyaṃ pādaśeṣitam || </l>

          <l xml:id="SS.6.39.171"><label>1938 ed. 6.39.171</label> śarkarāghṛtasaṃyuktaṃ
            pibedvātajvarāpaham |
            <caesura/>
             śatapuṣpāvacākuṣṭhadevadāruhareṇukāḥ || </l>

          <l xml:id="SS.6.39.172"><label>1938 ed. 6.39.172</label> kustumburūṇi naladaṃ
            mustaṃ caivāpsu sādhayet |
            <caesura/>
             kṣaudreṇa sitayā cāpi yuktaḥ kvātho 'nilādhike || </l>

          <l xml:id="SS.6.39.173"><label>1938 ed. 6.39.173</label>
            drākṣāguḍūcīkāśmaryatrāyamāṇāḥ sasārivāḥ |
            <caesura/>
             niṣkvāthya saguḍaṃ kvāthaṃ pibedvātakṛte jvare || </l>

          <l xml:id="SS.6.39.174"><label>1938 ed. 6.39.174</label> guḍūcyāḥ svaraso
            grāhyaḥ śatāvaryāś ca tatsamaḥ |
            <caesura/>
             nihanyātsaguḍaḥ pītaḥ sadyo 'nilakṛtaṃ jvaram || </l>

          <l xml:id="SS.6.39.175"><label>1938 ed. 6.39.175</label>
            ghṛtābhyaṅgasvedalepānavasthāsu ca yojayet |
            <caesura/>
             śrīparṇīcandanośīraparūṣakamadhūkajaḥ || </l>

          <l xml:id="SS.6.39.176"><label>1938 ed. 6.39.176</label> śarkarāmadhuro hanti
            kaṣāyaḥ paittikaṃ jvaram |
            <caesura/>
             pītaṃ pittajvaraṃ hanyātsārivādyaṃ saśarkaram || </l>

          <l xml:id="SS.6.39.177"><label>1938 ed. 6.39.177</label> sayaṣṭīmadhukaṃ
            hanyāttathaivotpalapūrvakam |
            <caesura/>
             śṛtaṃ śītakaṣāyaṃ vā sotpalaṃ śarkarāyutam || </l>

          <l xml:id="SS.6.39.178"><label>1938 ed. 6.39.178</label> guḍūcīpadmarodhrāṇāṃ
            sārivotpalayos tathā |
            <caesura/>
             śarkarāmadhuraḥ kvāthaḥ śītaḥ pittajvarāpahaḥ || </l>

          <l xml:id="SS.6.39.179"><label>1938 ed. 6.39.179</label> drākṣāragvadhayoś cāpi
            kāśmaryasyāthavā punaḥ |
            <caesura/>
             svādutiktakaṣāyāṇāṃ kaṣāyaiḥ śarkarāyutaiḥ || </l>

          <l xml:id="SS.6.39.180"><label>1938 ed. 6.39.180</label> suśītaiḥ śamayettṛṣṇāṃ
            pravṛddhāṃ dāham eva ca |
            <caesura/>
             śītaṃ madhuyutaṃ toyamākaṇṭhādvā pipāsitam || </l>

          <l xml:id="SS.6.39.181"><label>1938 ed. 6.39.181</label> vāmayetpāyayitvā tu
            tena tṛṣṇā praśāmyati |
            <caesura/>
             kṣīraiḥ kṣīrikaṣāyaiś ca suśītaiś candanāyutaiḥ || </l>

          <l xml:id="SS.6.39.182"><label>1938 ed. 6.39.182</label> antardāhe
            vidhātavyamebhiś cānyaiś ca śītalaiḥ |
            <caesura/>
             padmakaṃ madhukaṃ drākṣāṃ puṇḍarīkamathotpalam || </l>

          <l xml:id="SS.6.39.183"><label>1938 ed. 6.39.183</label> yavān bhṛṣṭānuśīrāṇi
            samaṅgāṃ kaśmarīphalam |
            <caesura/>
             nidadhyādapsu cāloḍya niśāparyuṣitaṃ tataḥ || </l>

          <l xml:id="SS.6.39.184"><label>1938 ed. 6.39.184</label> kṣaudreṇa yuktaṃ pibato
            jvaradāhau praśāmyataḥ |
            <caesura/>
             jihvātālugalaklomaśoṣe mūrdhni ca dāpayet || </l>

          <l xml:id="SS.6.39.185"><label>1938 ed. 6.39.185</label> keśaraṃ mātuluṅgasya
            madhusaindhavasaṃyutam |
            <caesura/>
             śarkarādāḍimābhyāṃ vā drākṣākharjūrayos tathā || </l>

          <l xml:id="SS.6.39.186"><label>1938 ed. 6.39.186</label> vairasye dhārayetkalkaṃ
            gaṇḍūṣaṃ ca tathā hitam |
            <caesura/>
             saptacchadaṃ guḍūcīṃ ca nimbaṃ sphūrjakam eva ca || </l>

          <l xml:id="SS.6.39.187"><label>1938 ed. 6.39.187</label> kvāthayitvā pibet
            kvāthaṃ sakṣaudraṃ kaphaje jvare |
            <caesura/>
             kaṭutrikaṃ nāgapuṣpaṃ haridrā kaṭurohiṇī || </l>

          <l xml:id="SS.6.39.188"><label>1938 ed. 6.39.188</label> kauṭajaṃ ca phalaṃ
            hanyāt sevyamānaṃ kaphajvaram |
            <caesura/>
             haridrāṃ ciatrakaṃ nimbamuśīrātiviṣe vacām || </l>

          <l xml:id="SS.6.39.189"><label>1938 ed. 6.39.189</label> kuṣṭhamindrayavān
            mūrvāṃ paṭolaṃ cāpi sādhitam |
            <caesura/>
             piben maricasaṃyuktaṃ sakṣaudraṃ kaphaje jvare || </l>

          <l xml:id="SS.6.39.190"><label>1938 ed. 6.39.190</label>
            sārivātiviṣākuṣṭhapurākhyaiḥ sadurālabhaiḥ |
            <caesura/>
             mustena ca kṛtaḥ kvāthaḥ pīto hanyāt kaphajvaram || </l>

          <l xml:id="SS.6.39.191"><label>1938 ed. 6.39.191</label> mustaṃ vṛkṣakabījāni
            triphalā kaṭurohiṇī |
            <caesura/>
             parūṣakāṇi ca kvāthaḥ kaphajvaravināśanaḥ || </l>

          <l xml:id="SS.6.39.192"><label>1938 ed. 6.39.192</label> rājavṛkṣādivargasya
            kaṣāyo madhusaṃyutaḥ |
            <caesura/>
             kaphavātajvaraṃ hanyācchīghraṃ kāle 'vacāritaḥ || </l>

          <l xml:id="SS.6.39.193"><label>1938 ed. 6.39.193</label> nāgaraṃ dhānyakaṃ
            bhārgīmabhayāṃ suradāru ca |
            <caesura/>
             vacāṃ parpaṭakaṃ mustaṃ bhūtīkamatha kaṭphalam || </l>

          <l xml:id="SS.6.39.194"><label>1938 ed. 6.39.194</label> niṣkvāthya
            kaphavātotthe kṣaudrahiṅgusamanvitam |
            <caesura/>
             dātavyaṃ(apātavyaṃ) śvāsakāsaghnaṃ śleṣmotseke galagrahe || </l>

          <l xml:id="SS.6.39.195"><label>1938 ed. 6.39.195</label> hikkāsu kaṇṭhaśvayathau
            śūle hṛdayapārśvaje |
            <caesura/>
             balāpaṭolatriphalāyaṣṭyāhvānāṃ vṛṣasya ca || </l>

          <l xml:id="SS.6.39.196"><label>1938 ed. 6.39.196</label> kvātho madhuyutaḥ pīto
            hanti pittakaphajvaram |
            <caesura/>
             kaṭukāvijayādrākṣāmustaparpaṭakaiḥ kṛtaḥ || </l>

          <l xml:id="SS.6.39.197"><label>1938 ed. 6.39.197</label> kaṣāyo nāśayet pītaḥ
            śleṣmapittabhavaṃ jvaram |
            <caesura/>
             bhārgīvacāparpaṭakadhānyahiṅgvabhayāghanaiḥ || </l>

          <l xml:id="SS.6.39.198"><label>1938 ed. 6.39.198</label> kāśmaryanāgaraiḥ
            kvāthaḥ sakṣaudraḥ śleṣmapittaje |
            <caesura/>
             saśarkarāmakṣamātrāṃ kaṭukāmuṣṇavāriṇā || </l>

          <l xml:id="SS.6.39.199"><label>1938 ed. 6.39.199</label> pītvā jvaraṃ
            jayejjantuḥ kaphapittasamudbhavam |
            <caesura/>
             kirātatiktamamṛtāṃ drākṣāmāmalakaṃ śaṭīm || </l>

          <l xml:id="SS.6.39.200"><label>1938 ed. 6.39.200</label> niṣkvāthya
            vātapittotthe taṃ kvāthaṃ saguḍaṃ pibet |
            <caesura/>
             rāsnā vṛṣo 'tha triphalā rājavṛkṣaphalaiḥ saha || </l>

          <l xml:id="SS.6.39.201"><label>1938 ed. 6.39.201</label> kaṣāyaḥ sādhitaḥ pīto
            vātapittajvaraṃ jayet |
            <caesura/>
             sarvadoṣasamutthe tu saṃsṛṣṭānavacārayet || </l>

          <l xml:id="SS.6.39.202"><label>1938 ed. 6.39.202</label> yathādoṣocchrayaṃ cāpi
            jvarān sarvānupācaret |
            <caesura/>
             vṛś cīvabilvavarṣābhvaḥ payaś codakam eva ca || </l>

          <l xml:id="SS.6.39.203"><label>1938 ed. 6.39.203</label> pacet kṣīrāvaśiṣṭaṃ tu
            taddhi sarvajvarāpaham |
            <caesura/>
             udakāṃśāstrayaḥ kṣīraṃ śiṃśapāsārasaṃyutam || </l>

          <l xml:id="SS.6.39.204"><label>1938 ed. 6.39.204</label> tat kṣīraśeṣaṃ
            kvathitaṃ peyaṃ sarvajvarāpaham |
            <caesura/>
             nalavetasayor mūle mūrvāyāṃ devadāruṇi || </l>

          <l xml:id="SS.6.39.205"><label>1938 ed. 6.39.205</label> kaṣāyaṃ vidhivat kṛtvā
            peyametajjvarāpaham |
            <caesura/>
             haridrā bhadramustaṃ ca triphalā kaṭurohiṇī || </l>

          <l xml:id="SS.6.39.206"><label>1938 ed. 6.39.206</label> picumandaḥ paṭolī ca
            devadāru nidigdhikā |
            <caesura/>
             eṣāṃ kaṣāyaḥ pītas tu sannipātajvaraṃ jayet || </l>

          <l xml:id="SS.6.39.207"><label>1938 ed. 6.39.207</label> avipaktiṃ prasekaṃ ca
            śophaṃ kāsamarocakam |
            <caesura/>
             traiphalo vā sasarpiṣkaḥ kvāthaḥ peyastridoṣaje || </l>

          <l xml:id="SS.6.39.208"><label>1938 ed. 6.39.208</label> anantāṃ bālakaṃ mustāṃ
            nāgaraṃ kaṭurohiṇīm |
            <caesura/>
             sukhāmbunā prāgudayātpāyayetākṣasaṃmitam || </l>

          <l xml:id="SS.6.39.209"><label>1938 ed. 6.39.209</label> eṣa sarvajvarān hanti
            dīpayatyāśu cānalam |
            <caesura/>
             dravyāṇi dīpanīyāni tathā vairecanāni ca || </l>

          <l xml:id="SS.6.39.210"><label>1938 ed. 6.39.210</label> ekaśo vā dviśo vāpi
            jvaraghnāni prayojayet |
            <caesura/>
             sarpirmadhvabhayātailaleho 'yaṃ sarvajaṃ jvaram || </l>

          <l xml:id="SS.6.39.211"><label>1938 ed. 6.39.211</label> śāntiṃ nayettrivṛc cāpi
            sakṣaudrā prabalaṃ jvaram |
            <caesura/>
             jvare tu viṣame kāryamūrdhvaṃ cādhaś ca śodhanam || </l>

          <l xml:id="SS.6.39.212"><label>1938 ed. 6.39.212</label> ghṛtaṃ plīhodaroktaṃ vā
            nihanyādviṣamajvaram |
            <caesura/>
             guḍapragāḍhāṃ triphalāṃ pibedvā viṣamārditaḥ || </l>

          <l xml:id="SS.6.39.213"><label>1938 ed. 6.39.213</label> guḍūcīnimbadhātrīṇāṃ
            kaṣāyaṃ vā samākṣikam |
            <caesura/>
             prātaḥ prātaḥ sasarpiṣkaṃ rasonam upayojayet || </l>

          <l xml:id="SS.6.39.214"><label>1938 ed. 6.39.214</label> tricaturbhiḥ pibet
            kvāthaṃ pañcabhir vā samanvitaiḥ |
            <caesura/>
             madhukasya paṭolasya rohiṇyā mustakasya ca || </l>

          <l xml:id="SS.6.39.215"><label>1938 ed. 6.39.215</label> harītakyāś ca sarvo
            'yaṃ trividho yoga iṣyate |
            <caesura/>
             sarpiḥkṣīrasitākṣaudramāgadhīrvā yathābalam || </l>

          <l xml:id="SS.6.39.216"><label>1938 ed. 6.39.216</label> daśamūlīkaṣāyeṇa
            māgadhīrvā prayojayet |
            <caesura/>
             pippalīvardhamānaṃ vā pibet kṣīrarasāśanaḥ || </l>

          <l xml:id="SS.6.39.217"><label>1938 ed. 6.39.217</label> tāmracūḍasya māṃsena
            pibedvā madyam uttamam |
            <caesura/>
             kolāgnimanthatriphalākvāthe dadhnā ghṛtaṃ pacet || </l>

          <l xml:id="SS.6.39.218"><label>1938 ed. 6.39.218</label> tilvakāvāpametad dhi
            viṣamajvaranāśanam |
            <caesura/>
             pippalyativiṣādrākṣārārivābilvacandanaiḥ || </l>

          <l xml:id="SS.6.39.219"><label>1938 ed. 6.39.219</label>
            kaṭukendrayavośīrasiṃhītāmalakīghanaiḥ |
            <caesura/>
             trāyamāṇāsthirādhātrīviśvabheṣajacitrakaiḥ || </l>

          <l xml:id="SS.6.39.220"><label>1938 ed. 6.39.220</label> pakvametairghṛtaṃ pītaṃ
            vijity a visamāgnitām |
            <caesura/>
             jīrṇajvaraśiraḥśūlagulmodarahalīmakān || </l>

          <l xml:id="SS.6.39.221"><label>1938 ed. 6.39.221</label> kṣayakāsaṃ sasaṃtāpaṃ
            pārśvaśūlānapāsyati |
            <caesura/>
             guḍūcītriphalāvāsātrāyamāṇāyavāsakaiḥ || </l>

          <l xml:id="SS.6.39.222"><label>1938 ed. 6.39.222</label>
            kvathitairvidhivatpakvametaiḥ kalkīkṛtaiḥ samaiḥ |
            <caesura/>
             drākṣāmāgadhikāmbhodanāgarotpalacandanaiḥ || </l>

          <l xml:id="SS.6.39.223"><label>1938 ed. 6.39.223</label> pītaṃ sarpiḥ
            kṣayaśvāsakāsajīrṇajvarān jayet |
            <caesura/>
             kalaśībṛhatīdrākṣātrāyantīnimbagokṣuraiḥ || </l>

          <l xml:id="SS.6.39.224"><label>1938 ed. 6.39.224</label>
            balāparpaṭakāmbhodaśālaparṇīyavāsakaiḥ |
            <caesura/>
             pakvamutkvathitaiḥ sarpiḥ kalkairebhiḥ samanvitam || </l>

          <l xml:id="SS.6.39.225"><label>1938 ed. 6.39.225</label>
            śaṭītāmalakībhārgīmedāmalakapauṣkaraiḥ |
            <caesura/>
             kṣīradviguṇasaṃyuktaṃ jīrṇajvaramapohati || </l>

          <l xml:id="SS.6.39.226"><label>1938 ed. 6.39.226</label>
            śiraḥpārśvarujākāsakṣayapraśamanaṃ param |
            <caesura/>
             paṭolīparpaṭāriṣṭaguḍūcītriphalāvṛṣaiḥ || </l>

          <l xml:id="SS.6.39.227"><label>1938 ed. 6.39.227</label>
            kaṭukāmbudabhūnimbayāsayaṣṭyāhvacandanaiḥ |
            <caesura/>
             dārvīśakrayavośīratrāyamāṇākaṇotpalaiḥ || </l>

          <l xml:id="SS.6.39.228"><label>1938 ed. 6.39.228</label>
            dhātrībhṛṅgarajobhīrukākamācīrasairghṛtam |
            <caesura/>
             siddhamāśvapacīkuṣṭhajvaraśukrārjunavraṇān || </l>

          <l xml:id="SS.6.39.229"><label>1938 ed. 6.39.229</label>
            hanyānnayanavadanaśravaṇaghrāṇajān gadān |
            <caesura/>
             viḍaṅgatriphalāmustamañjiṣṭhādāḍimotpalaiḥ || </l>

          <l xml:id="SS.6.39.230"><label>1938 ed. 6.39.230</label>
            priyaṅgvelailavālūkacandanāmaradārubhiḥ |
            <caesura/>
             barhiṣṭhakuṣṭharajanīparṇinīsārivādvayaiḥ || </l>

          <l xml:id="SS.6.39.231"><label>1938 ed. 6.39.231</label>
            hareṇukātrivṛddantīvacātālīśakesaraiḥ |
            <caesura/>
             dvikṣīraṃ vipacetsarpirmālatīkusumaiḥ saha || </l>

          <l xml:id="SS.6.39.232"><label>1938 ed. 6.39.232</label>
            jīrṇajvaraśvāsakāsagulmonmādagarāpaham |
            <caesura/>
             etatkalyāṇakaṃ nāma sarpirmāṅgalyam uttamam || </l>

          <l xml:id="SS.6.39.233"><label>1938 ed. 6.39.233</label>
            alakṣmīgraharakṣognimāndyāpasmārapāpanut |
            <caesura/>
             śasyate naṣṭaśukrāṇāṃ vandhyānāṃ garbhadaṃ param || </l>

          <l xml:id="SS.6.39.234"><label>1938 ed. 6.39.234</label> madhyaṃ
            cakṣuṣyamāyuṣyaṃ retomārgaviśodhanam |
            <caesura/>
             etair eva tathā dravyaiḥ sarvagandhaiś ca sādhitam || </l>

          <l xml:id="SS.6.39.235"><label>1938 ed. 6.39.235</label> kapilāyā ghṛtaprasthaṃ
            suvarṇamaṇisaṃyutam |
            <caesura/>
             tatkṣīreṇa sahaikadhyaṃ prasādhya kusumairimaiḥ || </l>

          <l xml:id="SS.6.39.236"><label>1938 ed. 6.39.236</label> sumanaś
            campakāśokaśirīṣakusumairvṛtam |
            <caesura/>
             tathā naladapadmānāṃ keśarairdāḍimasya ca || </l>

          <l xml:id="SS.6.39.237"><label>1938 ed. 6.39.237</label> tithau praśaste
            nakṣatre sādhakasyāturasya ca |
            <caesura/>
             kṛtaṃ manuṣyadevāya brāhmaṇairabhimantritam || </l>

          <l xml:id="SS.6.39.238"><label>1938 ed. 6.39.238</label> dattaṃ sarvajvarān
            hanti mahākalyāṇakaṃ tvidam || </l>

          <l xml:id="SS.6.39.239"><label>1938 ed. 6.39.239</label> darśanasparśanābhyāṃ ca
            sarvarogaharaṃ śivam |
            <caesura/>
             adhṛṣyaḥ sarvabhūtānāṃ valīpalitavarjitaḥ || </l>

          <l xml:id="SS.6.39.240"><label>1938 ed. 6.39.240</label> asyābhyāsād ghṛtasyeha
            jīvedvarṣaśatatrayam |
            <caesura/>
             gavyaṃ dadhi ca mūtraṃ ca kṣīraṃ sarpiḥ śakṛdrasaḥ || </l>

          <l xml:id="SS.6.39.241"><label>1938 ed. 6.39.241</label> samabhāgāni pācyāni
            kalkāṃś caitān samāvapet |
            <caesura/>
             triphalāṃ citrakaṃ mustaṃ haridrātiviṣe vacām || </l>

          <l xml:id="SS.6.39.242"><label>1938 ed. 6.39.242</label> viḍaṅgaṃ tryūṣaṇaṃ
            cavyaṃ suradāru tathaiva ca |
            <caesura/>
             pañcagavyam idaṃpānādviṣamajvaranāśanam || </l>

          <l xml:id="SS.6.39.243"><label>1938 ed. 6.39.243</label> pañcagavyamṛte
            garbhātpācyamanyad vṛṣeṇa ca |
            <caesura/>
             balayātha paraṃ pācyaṃ guḍūcyā tadvadeva tu || </l>

          <l xml:id="SS.6.39.244"><label>1938 ed. 6.39.244</label> jīrṇajvare ca śophe ca
            pāṇḍuroge ca pūjitam |
            <caesura/>
             etenaiva tu kalpena ghṛtaṃ pañcāvikaṃ pacet |
            <caesura/>
             pañcājaṃ pañcamahiṣaṃ caturuṣṭram athāpi ca || </l>

          <l xml:id="SS.6.39.245"><label>1938 ed. 6.39.245</label>
            triphalośīraśampākakaṭukātiviṣāghanaiḥ |
            <caesura/>
             śatāvarīsaptaparṇaguḍūcīrajanīdvayaiḥ || </l>

          <l xml:id="SS.6.39.246"><label>1938 ed. 6.39.246</label>
            citrakatrivṛtakavacāviśālāpaṭolāriṣṭavālakaiḥ |
            <caesura/>
             kirātatiktakavacāviśālāpadmakotpalaiḥ || </l>

          <l xml:id="SS.6.39.247"><label>1938 ed. 6.39.247</label>
            sārivādvayayaṣṭyāhvacavikāraktacandanaiḥ |
            <caesura/>
             durālabhāparpaṭakatrāyamāṇāṭarūṣakaiḥ || </l>

          <l xml:id="SS.6.39.248"><label>1938 ed. 6.39.248</label>
            rāsnākuṅkumamañjiṣṭhāmāgadhīnāgarais tathā |
            <caesura/>
             dhātrīphalarasaiḥ samyag dviguṇaiḥ sādhitaṃ haviḥ || </l>

          <l xml:id="SS.6.39.249"><label>1938 ed. 6.39.249</label>
            parisarpajvaraśvāsagulmakuṣṭhanivāraṇam |
            <caesura/>
             pāṇḍuplīhāgnisādibhya etad eva paraṃ hitam || </l>

          <l xml:id="SS.6.39.250"><label>1938 ed. 6.39.250</label>
            paṭolakaṭukādārvīnimbavāsāphalatrikam |
            <caesura/>
             durālabhāparpaṭakatrāyamāṇāḥ palonmitāḥ || </l>

          <l xml:id="SS.6.39.251"><label>1938 ed. 6.39.251</label> prasthamāmalakānāṃ ca
            kvāthayetsalilārmaṇe |
            <caesura/>
             tena pādāvaśeṣeṇa ghṛtaprasthaṃ vipācayet || </l>

          <l xml:id="SS.6.39.252"><label>1938 ed. 6.39.252</label> kalkaiḥ
            kuṭajabhūnimbaghanayaṣṭyāhvacandanaiḥ |
            <caesura/>
             sapippalīkais tatsiddhaṃ cakṣuṣyaṃ śuklayor hitam || </l>

          <l xml:id="SS.6.39.253"><label>1938 ed. 6.39.253</label>
            ghrāṇakarṇākṣivadanavartmarogavraṇāpaham |
            <caesura/>
             raktkapittakaphasvedakledapūyopaśoṣaṇam || </l>

          <l xml:id="SS.6.39.254"><label>1938 ed. 6.39.254</label>
            kāmalājvaravīsarpagaṇḍamālāharaṃ param |
            <caesura/>
             śṛtaṃ payaḥ śarkarā ca pippalyo madhusarpiṣī || </l>

          <l xml:id="SS.6.39.255"><label>1938 ed. 6.39.255</label> pañcasāram idaṃpeyaṃ
            mathitaṃ viṣamajvare |
            <caesura/>
             kṣatakṣīṇe kṣaye śvāse hṛdroge caitadiṣyate || </l>

          <l xml:id="SS.6.39.256"><label>1938 ed. 6.39.256</label>
            lākṣāviśvaniśāmūrvāmañjiṣṭhāsvarjikāmayaiḥ |
            <caesura/>
             ṣaḍguṇena ca takreṇa siddhaṃ tailaṃ jvarāntakṛt || </l>

          <l xml:id="SS.6.39.257"><label>1938 ed. 6.39.257</label>
            kṣīrivṛkṣāsanāriṣṭajambūsaptacchadārjunaiḥ |
            <caesura/>
             śirīṣakhadirāsphoṭāmṛtavallyāṭarūṣakaiḥ || </l>

          <l xml:id="SS.6.39.258"><label>1938 ed. 6.39.258</label>
            kaṭukāparpaṭośīravacātejovatīghanaiḥ |
            <caesura/>
             sādhitaṃ tailamabhyaṅgādāśu jīrṇajvarāpaham || </l>

          <l xml:id="SS.6.39.259"><label>1938 ed. 6.39.259</label>
            nirviṣairbhujagairnāgairvinītaiḥ kṛtataskaraiḥ |
            <caesura/>
             trāsayed āgame cainaṃ tadaharbhojayen na ca || </l>

          <l xml:id="SS.6.39.260"><label>1938 ed. 6.39.260</label> atyabhiṣyandigurubhir
            vāmayed vā punaḥ punaḥ |
            <caesura/>
             madyaṃ tīkṣṇaṃ pāyayeta ghṛtaṃ vā jvaranāśanam || </l>

          <l xml:id="SS.6.39.261"><label>1938 ed. 6.39.261</label> purāṇaṃ vā ghṛtaṃ
            kāmamudāraṃ vā virecanam |
            <caesura/>
             nirūhayed vā matimān susvinnaṃ tadaharnaram || </l>

          <l xml:id="SS.6.39.262"><label>1938 ed. 6.39.262</label> ajāvyoś carmaromāṇi
            vacā kuṣṭhaṃ palaṅkaṣā |
            <caesura/>
             nimbapatraṃ madhuyutaṃ dhūpanaṃ tasya dāpayet || </l>

          <l xml:id="SS.6.39.263"><label>1938 ed. 6.39.263</label> baiḍālaṃ vā śakṛdyojyaṃ
            vepamānasya dhūpanam |
            <caesura/>
             pippalī saindhavaṃ tailaṃ nepālī cekṣaṇāñjanam || </l>

          <l xml:id="SS.6.39.264"><label>1938 ed. 6.39.264</label> udaroktāni sarpīṣi
            yānyuktāni purā mayā |
            <caesura/>
             kalpoktaṃ cājitaṃ sarpiḥ sevyamānaṃ jvaraṃ jayet || </l>

          <l xml:id="SS.6.39.265"><label>1938 ed. 6.39.265</label>
            bhūtavidyāsamuddiṣṭairbandhāveśanapūjanaiḥ |
            <caesura/>
             jayed bhūtābhiṣaṅgotthaṃ vijñānādyaiś ca mānasam || </l>

          <l xml:id="SS.6.39.266"><label>1938 ed. 6.39.266</label> śramakṣayotthe bhuñjīta
            ghṛtābhyakto rasaudanam |
            <caesura/>
             abhiśāpābhicārotthau jvarau homādinā jayet || </l>

          <l xml:id="SS.6.39.267"><label>1938 ed. 6.39.267</label> dānasvastyayanātithyair
            utpātagrahapīḍitam |
            <caesura/>
             abhighātajvare kuryāt kriyāmuṣṇavivarjitām || </l>

          <l xml:id="SS.6.39.268"><label>1938 ed. 6.39.268</label> kaṣāyamadhurāṃ snigdhāṃ
            yathādoṣam athāpi vā |
            <caesura/>
             auṣadhīgandhaviṣajau viṣapittaprasādhanaiḥ || </l>

          <l xml:id="SS.6.39.269"><label>1938 ed. 6.39.269</label> jayet kaṣāyaṃ ca hitaṃ
            sarvagandhakṛtaṃ tathā |
            <caesura/>
             nimbadārukaṣāyaṃ vā hitaṃ saumanasaṃ yathā || </l>

          <l xml:id="SS.6.39.270"><label>1938 ed. 6.39.270</label> yavānnavikṛtiḥ
            sarpirmadyaṃ ca viṣame hitam |
            <caesura/>
             saṃpūjayed vijān gāś ca devamīśānamambikām || </l>

          <l xml:id="SS.6.39.271"><label>1938 ed. 6.39.271</label> kaphavātotthayoś cāpi
            jvarayoḥ śītapīḍitam |
            <caesura/>
             dihyāduṣṇena vargeṇa paraś coṣṇo vidhirhitaḥ || </l>

          <l xml:id="SS.6.39.272"><label>1938 ed. 6.39.272</label> siñcet
            koṣṇairāranālaśuktagomūtramastubhiḥ |
            <caesura/>
             dihyāt palāśaiḥ piṣṭair vā surasārjakaśigrujaiḥ || </l>

          <l xml:id="SS.6.39.273"><label>1938 ed. 6.39.273</label> kṣāratailena vābhyaṅgaḥ
            saśuktena vidhīyate |
            <caesura/>
             pānamāragvadhādeś ca kvathitasya viśeṣataḥ || </l>

          <l xml:id="SS.6.39.274"><label>1938 ed. 6.39.274</label> avagāhaḥ sukhoṣṇaś ca
            vātaghnakvāthayojitaḥ |
            <caesura/>
             jitvā śītaṃ kramairebhiḥ sukhoṣṇajalasecitam || </l>

          <l xml:id="SS.6.39.275"><label>1938 ed. 6.39.275</label>
            praveśyaurṇikakārpāsakauśeyāmbarasaṃvṛtam |
            <caesura/>
             śāyayet kṣāmadehaṃ ca kālaguruvibhūṣitam || </l>

          <l xml:id="SS.6.39.276"><label>1938 ed. 6.39.276</label> stanāḍhyā rūpasaṃpannāḥ
            kuśalā navayauvanāḥ |
            <caesura/>
             bhajeyuḥ pramadā gātraiḥ śītadainyāpahāḥ śubhāḥ || </l>

          <l xml:id="SS.6.39.277"><label>1938 ed. 6.39.277</label> śaracchaśāṅkavadanā
            nīlotpalavilocanāḥ |
            <caesura/>
             sphuritabhrūlatābhaṅgalalāṭataṭakampanāḥ || </l>

          <l xml:id="SS.6.39.278"><label>1938 ed. 6.39.278</label>
            pralambabimbapracaladbimbīphalanibhādharāḥ |
            <caesura/>
             kṛśodaryo 'tivistīrṇajaghanodvahanālasāḥ || </l>

          <l xml:id="SS.6.39.279"><label>1938 ed. 6.39.279</label> kuṅkumāgurudigdhāṅgyo
            ghanatuṅgapayodharāḥ |
            <caesura/>
             sugandhidhūpitaślakṣṇasrastāṃśukavibhūṣaṇāḥ || </l>

          <l xml:id="SS.6.39.280"><label>1938 ed. 6.39.280</label> gāḍhamāliṅgayeyustaṃ
            taruṃ vanalatā iva |
            <caesura/>
             prahlādaṃ cāsya vijñāya tāḥ strīrapanayet punaḥ || </l>

          <l xml:id="SS.6.39.281"><label>1938 ed. 6.39.281</label>
            tāsāmaṅgapariṣvaṅganivārutahimajvaram |
            <caesura/>
             bhojayed dhitamannaṃ ca yathā sukhamavāpruyāt || </l>

          <l xml:id="SS.6.39.282"><label>1938 ed. 6.39.282</label> dāhābhibhūte tu vidhiṃ
            kuryād dāhavināśanam |
            <caesura/>
             madhuphaṇitayuktena nimbapatrāmbhasāpi vā || </l>

          <l xml:id="SS.6.39.283"><label>1938 ed. 6.39.283</label> dāhajvarārtaṃ matimān
            vāmayet kṣipram eva ca |
            <caesura/>
             śatadhautaghṛtābhyaktaṃ dihyādvā yavaśaktubhiḥ || </l>

          <l xml:id="SS.6.39.284"><label>1938 ed. 6.39.284</label> kolāmalakasaṃyuktaiḥ
            śuktadhānyāmlasaṃyutaiḥ |
            <caesura/>
             amlapiṣṭaiḥ suśītaiś ca phenilāpallavais tathā || </l>

          <l xml:id="SS.6.39.285"><label>1938 ed. 6.39.285</label> amlapiṣṭaiḥ suśītair vā
            palāśatarujair dihet |
            <caesura/>
             badarīpallavotthena phenenāriṣṭakasya ca || </l>

          <l xml:id="SS.6.39.286"><label>1938 ed. 6.39.286</label> lipte 'ṅge
            dāhatṛṇmūrcchāḥ praśāmyanti ca sarvaśaḥ |
            <caesura/>
             yavārdhakuḍavaṃ piṣṭvā mañjiṣṭhārdhapalaṃ tathā || </l>

          <l xml:id="SS.6.39.287"><label>1938 ed. 6.39.287</label> amlaprasthaśatonmiśraṃ
            tailaprasthaṃ vipācayet |
            <caesura/>
             etat prahlādanaṃ tailaṃ jvaradāhavināśanam || </l>

          <l xml:id="SS.6.39.288"><label>1938 ed. 6.39.288</label> nyagrodhādirgaṇo yas tu
            kākolyādiś ca yo gaṇaḥ |
            <caesura/>
             utpalādirgaṇo yas tu piṣṭarvā taiḥ pralepayet || </l>

          <l xml:id="SS.6.39.289"><label>1938 ed. 6.39.289</label> tatkaṣāyāmlasaṃsiddhāḥ
            snehāś cābhyañjane hitāḥ |
            <caesura/>
             teṣāṃ śītakaṣāye vā dāhārtamavagāhayet || </l>

          <l xml:id="SS.6.39.290"><label>1938 ed. 6.39.290</label> dāhavege tvatikrānte
            tasmād uddhṛtya mānavam |
            <caesura/>
             pariṣicyāmbudhiḥ śītaiḥ pralimpec candanādibhiḥ || </l>

          <l xml:id="SS.6.39.291"><label>1938 ed. 6.39.291</label> glānaṃ vā
            dīnamanasamāśliṣeyurvarāṅganāḥ |
            <caesura/>
             pelavakṣaumasaṃvītāś candanārdrapayodharāḥ || </l>

          <l xml:id="SS.6.39.292"><label>1938 ed. 6.39.292</label> bibhratyo 'bjasrajaś
            citrā maṇiratnavibhūṣitāḥ |
            <caesura/>
             bhajeyustāḥ stanaiḥ śītaiḥ spṛśantyo 'mburuhaiḥ sukhaiḥ || </l>

          <l xml:id="SS.6.39.293"><label>1938 ed. 6.39.293</label> prahlādaṃ cāsya vijñāya
            tāḥ strīrapanayet punaḥ |
            <caesura/>
             hitaṃ ca bhojayed annaṃ tathāpnoti sukhaṃ mahat || </l>

          <l xml:id="SS.6.39.294"><label>1938 ed. 6.39.294</label> pittajvaroktaṃ śamanaṃ
            vireko 'nyaddhitaṃ ca yat |
            <caesura/>
             nirharetpittamevādau doṣeṣu samavāyiṣu || </l>

          <l xml:id="SS.6.39.295"><label>1938 ed. 6.39.295</label> durnivārataraṃ taddhi
            jvarārtānāṃ viśeṣataḥ |
            <caesura/>
             chardimūrcchāpipāsādīnavirodhājjvarasya ca || </l>

          <l xml:id="SS.6.39.296"><label>1938 ed. 6.39.296</label> upadravāñjayec cāpi
            pratyanīkena hetunā |
            <caesura/>
             viśeṣamaparaṃ cātra śṛṇūpadravanāśanam || </l>

          <l xml:id="SS.6.39.297"><label>1938 ed. 6.39.297</label> madhukaṃ rajanī mustaṃ
            dāḍimaṃ sāmlavetasam |
            <caesura/>
             añjanaṃ tintiḍīkaṃ ca naladaṃ patramutpalam || </l>

          <l xml:id="SS.6.39.298"><label>1938 ed. 6.39.298</label> tvacaṃ vyāghranakhaṃ
            caiva mātuluṅgaraso madhu |
            <caesura/>
             dihyādebhir jvarārtasya madhuśuktayutaiḥ śiraḥ || </l>

          <l xml:id="SS.6.39.299"><label>1938 ed. 6.39.299</label>
            śirobhitāpasaṃmohavamihikkāpravepathūn |
            <caesura/>
             pradeho nāśayatyeṣa jvaritānām upadravān || </l>

          <l xml:id="SS.6.39.300"><label>1938 ed. 6.39.300</label> madhūkamatha
            hrīberamutpalāni madhūlikām || </l>

          <l xml:id="SS.6.39.301"><label>1938 ed. 6.39.301</label> līḍvā cūrṇāni madhunā
            sarpiṣā ca jayed vamim |
            <caesura/>
             kaphaprasekāsṛkpittahikkāśvāsāṃś ca dāruṇān || </l>

          <l xml:id="SS.6.39.302"><label>1938 ed. 6.39.302</label> lihan
            jvarārtastriphalāṃ pippalīṃ ca samākṣikām |
            <caesura/>
             kāse śvāse ca madhunā sarpiṣā ca sukhī bhavet || </l>

          <l xml:id="SS.6.39.303"><label>1938 ed. 6.39.303</label> vidārī dāḍimaṃ lodhraṃ
            dadhitthaṃ bījapūrakam |
            <caesura/>
             ebhiḥ pradihyānmūrdhānaṃ tṛḍdāhārtasya dehinaḥ || </l>

          <l xml:id="SS.6.39.304"><label>1938 ed. 6.39.304</label> dāḍimasya sitāyāś ca
            drākṣāmalakayos tathā |
            <caesura/>
             vairasye dhārayet kalkaṃ gaṇḍūṣaṃ ca yathāhitam || </l>

          <l xml:id="SS.6.39.305"><label>1938 ed. 6.39.305</label>
            kṣīrekṣurasamākṣīkasarpistailoṣṇavāribhiḥ |
            <caesura/>
             śūnye mūrdhni hitaṃ nasyaṃ jīvanīyaśṛtaṃ ghṛtam || </l>

          <l xml:id="SS.6.39.306"><label>1938 ed. 6.39.306</label>
            cūrṇitaistriphalāśyāmātrivṛtpippalisaṃyutaiḥ |
            <caesura/>
             sakṣaudraḥ śarkarāyukto virekas tu praśasyate || </l>

          <l xml:id="SS.6.39.307"><label>1938 ed. 6.39.307</label> pakve pittajvare rakte
            cordhvage vepathau tathā |
            <caesura/>
             kaphavātotthayor evaṃ snehābhyaṅgairviśodhayet || </l>

          <l xml:id="SS.6.39.308"><label>1938 ed. 6.39.308</label> hṛtadoṣo bhramārtas tu
            lihyāt kṣaudrasitābhayāḥ |
            <caesura/>
             vātaghnamadhurairyojyā nirūhā vātaje jvare || </l>

          <l xml:id="SS.6.39.309"><label>1938 ed. 6.39.309</label>avekṣya doṣaṃ prāṇaṃ ca
            yathāsvaṃ cānuvāsanāḥ |
            <caesura/>
             utpalādikaṣāyādyāś(kaṣāyāḍhyāś)candanośīrasaṃyutāḥ || </l>

          <l xml:id="SS.6.39.310"><label>1938 ed. 6.39.310</label> śarkarāmadhurāḥ śītāḥ
            pittajvaraharā matāḥ |
            <caesura/>
             āmrādīnāṃ tvacaṃ śaṅkhaṃ candanaṃ madhukotpale || </l>

          <l xml:id="SS.6.39.311"><label>1938 ed. 6.39.311</label>
            gairikāñjanamañjiṣṭhāmṛṇālānyatha padmakam |
            <caesura/>
             ślakṣṇapiṣṭaṃ tu payasā śarkarāmadhusaṃyutam || </l>

          <l xml:id="SS.6.39.312"><label>1938 ed. 6.39.312</label> supūtaṃ śītalaṃ bastiṃ
            dahyamānāya dāpayet |
            <caesura/>
             jvaradāhāpahaṃ teṣu siddhaṃ caivānuvāsanam || </l>

          <l xml:id="SS.6.39.313"><label>1938 ed. 6.39.313</label> āragvadhagaṇakvāthāḥ
            pippalyādisamāyutāḥ |
            <caesura/>
             sakṣaudramūtrā deyāḥ syuḥ kaphajvaravināśanāḥ || </l>

          <l xml:id="SS.6.39.314"><label>1938 ed. 6.39.314</label> kaphaghnair eva
            saṃsiddhā dravyaiś cāpy anuvāsanāḥ |
            <caesura/>
             saṃsarge sannipāte ca saṃsṛṣṭā bastayo hitāḥ || </l>

          <l xml:id="SS.6.39.315"><label>1938 ed. 6.39.315</label> saṃsṛṣṭair eva saṃsṛṣṭā
            dravyaiś cāpy anuvāsanāḥ |
            <caesura/>
             vātarogāpahāḥ sarve snehā ye samyag īritāḥ || </l>

          <l xml:id="SS.6.39.316"><label>1938 ed. 6.39.316</label> vinā tailaṃ ta eva
            syuryojyā mārutaje jvare |
            <caesura/>
             nikhilenopayojyāś ca ta evābhyañjanādiṣu || </l>

          <l xml:id="SS.6.39.317"><label>1938 ed. 6.39.317</label> paittike madhurais
            tiktaiḥ siddhaṃ sarpiś ca pūjyate |
            <caesura/>
             ślaiṣmike kaṭutiktaiś ca saṃsṛṣṭānītareṣu ca || </l>

          <l xml:id="SS.6.39.318"><label>1938 ed. 6.39.318</label> hṛtāvaśeṣaṃ pittaṃ tu
            tvaksthaṃ janayati jvaram |
            <caesura/>
             pibed ikṣurasaṃ tatra śītaṃ vā śarkarodakam || </l>

          <l xml:id="SS.6.39.319"><label>1938 ed. 6.39.319</label> śāliṣaṣṭikayor annam
            aśnīyāt kṣīrasaṃplutam |
            <caesura/>
             kaphavātotthayor eva svedābhyaṅgau prayojayet || </l>

          <l xml:id="SS.6.39.320"><label>1938 ed. 6.39.320</label> ghṛtaṃ dvādaśarātrāt tu
            deyaṃ sarvajvareṣu ca |
            <caesura/>
             tenāntareṇāśayaṃ svaṃ gatā doṣā bhavanti hi || </l>

          <l xml:id="SS.6.39.321"><label>1938 ed. 6.39.321</label> dhānūn prakṣobhayan
            doṣo mokṣakāle balīyate |
            <caesura/>
             tena vyākulacittas tu mriyamāṇa ivehate || </l>

          <l xml:id="SS.6.39.322"><label>1938 ed. 6.39.322</label> laghutvaṃ śirasaḥ svedo
            mukhamāpāṇḍu pāki ca |
            <caesura/>
             kṣavathuś cānnakāṅkṣā ca jvaram uktasya lakṣaṇam || </l>

          <l xml:id="SS.6.39.323"><label>1938 ed. 6.39.323</label> śambhukrodhodbhavo
            ghoro balavarṇāgnisādakaḥ |
            <caesura/>
             rogarāṭ roghasaṃghāto jvara ity upadiśyate || </l>

          <l xml:id="SS.6.39.324"><label>1938 ed. 6.39.324</label> vyāpitvāt
            sarvasaṃsparśāt kṛcchratvād antasaṃbhavāt |
            <caesura/>
             antako hyeṣa bhūtānāṃ jvara ity upadiśyate ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            jvarapratiṣedho nāma (prathamo 'dhyāyaḥ ādita) ekonacatvāriṃśo 'dhyāyaḥ ||39
            ||</p>
        </div>
        <div n="40" type="adhyāya">
          <head>catvāriṃśattamo 'dhyāyaḥ | </head>
          <l xml:id="SS.6.40.1"><label>1938 ed. 6.40.1</label> athāto 'tīsārapratiṣedhaṃ
            vyākhyāsyāmaḥ || </l>

          <l xml:id="SS.6.40.2"><label>1938 ed. 6.40.2</label> yathovāca bhagavān
            dhanvantariḥ || </l>

          <l xml:id="SS.6.40.3"><label>1938 ed. 6.40.3</label>
            gurvatisnigdharūkṣoṣṇadravasthūlātiśītalaiḥ |
            <caesura/>
             viruddhādhyaśanājīrṇairasātmyaiś cāpi bhojanaiḥ || </l>

          <l xml:id="SS.6.40.4"><label>1938 ed. 6.40.4</label> snehādyairatiyuktaiś ca
            mithyāyuktairviṣādbhayāt |
            <caesura/>
             śokādduṣṭāmbumadyātipānāt sātmyartuparyayāt || </l>

          <l xml:id="SS.6.40.5"><label>1938 ed. 6.40.5</label> jalātiramaṇairvegavighātaiḥ
            kṛmidoṣataḥ |
            <caesura/>
             nṛṇāṃ bhavaty atīsāro lakṣaṇaṃ tasya vakṣyate || </l>

          <l xml:id="SS.6.40.6"><label>1938 ed. 6.40.6</label> saṃśamyāpāṃdhāturantaḥ
            kṛśānuṃ varcomiśro mārutena praṇunnaḥ |
            <caesura/>
             vṛddho 'tīvādhaḥ saratyeṣa yasmādvyādhiṃ ghoraṃ taṃ tvatīsāram āhuḥ || </l>

          <l xml:id="SS.6.40.7"><label>1938 ed. 6.40.7</label> ekaikaśaḥ sarvaśaś cāpi
            doṣaiḥ śokenānyaḥ ṣaṣṭha āmena coktaḥ |
            <caesura/>
             kecit prāhurnaikarūpaprakāraṃ naivety evaṃ kāśirājastvavocat || </l>

          <l xml:id="SS.6.40.8"><label>1938 ed. 6.40.8</label> doṣāvasthāstasya
            naikaprakārāḥ kāle kāle vyādhitasyodbhavanti |
            <caesura/>
             hṛnnābhipāyūdarakukṣitodagātrāvasādānilasannirodhāḥ || </l>

          <l xml:id="SS.6.40.9"><label>1938 ed. 6.40.9</label> viṭsaṅga ādhmānamathāvipāko
            bhaviṣyatas tasya puraḥsarāṇi |
            <caesura/>
             śūlāviṣṭaḥ saktamūtro 'ntrakūjī srastāpānaḥ sannakaṭyūrugaṅghaḥ || </l>

          <l xml:id="SS.6.40.10"><label>1938 ed. 6.40.10</label> varco muñcatyalpamalpaṃ
            saphenaṃ rūkṣaṃ śyāvaṃ sānilaṃ mārutena |
            <caesura/>
             durgandhyuṣṇaṃ vegavanmāṃsatoyaprakhyaṃ bhinnaṃ svinnadeho 'titīkṣṇam || </l>

          <l xml:id="SS.6.40.11"><label>1938 ed. 6.40.11</label> pittāt pītaṃ
            nīlamālohitaṃ vā tṛṣṇāmūrcchādāhapākajvarārtaḥ |
            <caesura/>
             tandrānidrāgauravotkleśasadīvegāśaṅkī sṛṣṭaviṭko 'pi bhūyaḥ || </l>

          <l xml:id="SS.6.40.12"><label>1938 ed. 6.40.12</label> śuklaṃ sāndraṃ śleṣmaṇā
            śleṣmayuktaṃ bhaktadveṣī niḥsvanaṃ hṛṣṭaromā |
            <caesura/>
             tandrāyukto mohasādāsyaśoṣī varcaḥ kuryānnaikavarṇaṃ tṛṣārtaḥ || </l>

          <l xml:id="SS.6.40.13"><label>1938 ed. 6.40.13</label> sarvodbhūte
            sarvaliṅgopapattiḥ kṛcchraś cāyaṃ bālavṛddheṣv asādhyaḥ |
            <caesura/>
             tais tairbhāvaiḥ paktimāvidhya(āviśya)jantoḥ || </l>

          <l xml:id="SS.6.40.14"><label>1938 ed. 6.40.14</label> koṣṭhaṃ gatvā
            kṣobhayatyasya raktaṃ taccādhastāt kākaṇantīprakāśam |
            <caesura/>
             varcomiśraṃ niḥpurīṣaṃ sagandhaṃ nirgandhaṃ vā sāryate tena kṛcchrāt || </l>

          <l xml:id="SS.6.40.15"><label>1938 ed. 6.40.15</label> śokotpanno duścikitsyo
            'timātraṃ rogo vaidyaiḥ kaṣṭa eṣa pradiṣṭaḥ |
            <caesura/>
             āmājīrṇopadrutāḥ kṣobhayantaḥ koṣṭhaṃ doṣāḥ saṃpraduṣṭāḥ sabhaktam || </l>

          <l xml:id="SS.6.40.16"><label>1938 ed. 6.40.16</label> nānāvarṇaṃ naikaśaḥ
            sārayanti kṛcchrājjantoḥ ṣaṣṭhamenaṃ vadanti | </l>
          <l/>
          <l xml:id="SS.6.40.17"><label>1938 ed. 6.40.17</label> saṃsṛṣṭamebhir doṣaistu
            nyastamapsvavasīdati |
            <caesura/>
             purīṣaṃ bhṛśadurgandhi vicchinnaṃ cāmasaṃjñakam || </l>

          <l xml:id="SS.6.40.18"><label>1938 ed. 6.40.18</label> etānyeva tu liṅgāni
            viparītāni yasya tu |
            <caesura/>
             lāghavaṃ ca manuṣyasya tasya pakvaṃ vinirdiśet || </l>

          <l xml:id="SS.6.40.19"><label>1938 ed. 6.40.19</label>
            sarpirbhedovesavārāmbutailamajjākṣīrakṣaudrarūpaṃ sravedyat |
            <caesura/>
             mañjiṣṭhābhaṃ mastuluṅgopamaṃ vā visraṃ śītaṃ pretagandhyañjanābham || </l>

          <l xml:id="SS.6.40.20"><label>1938 ed. 6.40.20</label> rājīmadvā candrakaiḥ
            santataṃ vā pūyaprakhyaṃ kardamābhaṃ tathoṣṇam |
            <caesura/>
             hanyādetadyat pratīpaṃ bhavec ca kṣīṇaṃ hanyuś copasargāḥ prabhūtāḥ || </l>

          <l xml:id="SS.6.40.21"><label>1938 ed. 6.40.21</label> asaṃvṛtagudaṃ kṣīṇaṃ
            durādhmātam upadrutam |
            <caesura/>
             gude pakve gatoṣmāṇamatīsārakiṇaṃ tyajet || </l>

          <l xml:id="SS.6.40.22"><label>1938 ed. 6.40.22</label> śarīriṇāmatīsāraḥ
            saṃbhūto yena kenacit |
            <caesura/>
             doṣāṇām eva liṅgāni kadācinnātivartate || </l>

          <l xml:id="SS.6.40.23"><label>1938 ed. 6.40.23</label> snehājīrṇanimittas tu
            bahuśūlapravāhikaḥ |
            <caesura/>
             visūcikānimittas tu cānyo 'jīrṇanimittajaḥ |
            <caesura/>
             viṣārśaḥkṛmisaṃmūto yathāsvaṃ doṣalakṣaṇaḥ || </l>

          <l xml:id="SS.6.40.24"><label>1938 ed. 6.40.24</label> āmapakvakramaṃ hitvā
            nātisāre kriyā yataḥ |
            <caesura/>
             ataḥ sarve 'tisārās tu jñeyāḥ pakvāmalakṣaṇaiḥ || </l>

          <l xml:id="SS.6.40.25"><label>1938 ed. 6.40.25</label>tatrādau laṅghanaṃ
            kāryamatisāreṣu dehinām |
            <caesura/>
             tataḥ pācanasaṃyukto yavāgvādikramo hitaḥ || </l>

          <l xml:id="SS.6.40.26"><label>1938 ed. 6.40.26</label> athavā vāmayitvāme
            śūlādhmānanipīḍitam |
            <caesura/>
             pippalīsaindhavāmbhobhir laṅghanādyair upācaret || </l>

          <l xml:id="SS.6.40.27"><label>1938 ed. 6.40.27</label> kāryaṃ ca vamanasyānte
            pradravaṃ laghubhojanam |
            <caesura/>
             khaḍayūṣayavāgūṣu pippalyādyaṃ ca yojayet || </l>

          <l xml:id="SS.6.40.28"><label>1938 ed. 6.40.28</label> anena vidhinā cāmaṃ yasya
            vai nopaśāmyati |
            <caesura/>
             haridrādiṃ vacādiṃ vā pibet prātaḥ sa mānavaḥ || </l>

          <l xml:id="SS.6.40.29"><label>1938 ed. 6.40.29</label> āmātīsāriṇāṃ kāryaṃ nādau
            saṃgrahaṇaṃ nṛṇām |
            <caesura/>
             teṣāṃ doṣā vibaddhāḥ prāgjanayanty āmayānimān || </l>

          <l xml:id="SS.6.40.30"><label>1938 ed. 6.40.30</label>
            plīhapāṇḍvāmayānāhamehakuṣṭhodarajvarān |
            <caesura/>
             śophagulmagrahaṇyarśaḥśūlālasakahṛdgrahān || </l>

          <l xml:id="SS.6.40.31"><label>1938 ed. 6.40.31</label> saśūlaṃ bahuśaḥ
            kṛcchrādvibaddhaṃ yo 'tisāryate |
            <caesura/>
             doṣān sannicitān tasya pathyābhiḥ saṃpravartayet || </l>

          <l xml:id="SS.6.40.32"><label>1938 ed. 6.40.32</label> yo 'tidravaṃ prabhūtaṃ ca
            purīṣamatisāryate |
            <caesura/>
             tasyādau vamanaṃ kuryāt paś cāllaṅghanapācanam || </l>

          <l xml:id="SS.6.40.33"><label>1938 ed. 6.40.33</label> stokaṃ stokaṃ vibaddhaṃ
            vā saśūlaṃ yo 'tisāryate |
            <caesura/>
             abhayāpippalīkalkaiḥ sukhoṣṇais taṃ virecayet || </l>

          <l xml:id="SS.6.40.34"><label>1938 ed. 6.40.34</label> āme ca laṅghanaṃ
            śastamādau pācanam eva vā |
            <caesura/>
             yogāś cātra pravakṣyante tvāmātīsāranāśanāḥ || </l>

          <l xml:id="SS.6.40.35"><label>1938 ed. 6.40.35</label>
            kaliṅgātiviṣāhiṅgusauvarcalavacābhayāḥ |
            <caesura/>
             devadāruvacāmustānāgarātiviṣābhayāḥ || </l>

          <l xml:id="SS.6.40.36"><label>1938 ed. 6.40.36</label> abhayā dhānyakaṃ mustaṃ
            pippalī nāgaraṃ vacā |
            <caesura/>
             nāgaraṃ dhānyakaṃ mustaṃ vālakaṃ bilvam eva ca || </l>

          <l xml:id="SS.6.40.37"><label>1938 ed. 6.40.37</label> mustaṃ parpaṭakaṃ śuṇṭhī
            vacā prativiṣābhayā |
            <caesura/>
             abhayātiviṣā hiṅgu vacā sauvarcalaṃ tathā || </l>

          <l xml:id="SS.6.40.38"><label>1938 ed. 6.40.38</label> citrakaḥ pippalīmūlaṃ
            vacā kaṭukarohiṇī |
            <caesura/>
             pāṭhā vatsakabījāni harītakyo mahauṣadham || </l>

          <l xml:id="SS.6.40.39"><label>1938 ed. 6.40.39</label> mūrvā nirdahanī pāṭhā
            tryūṣaṇaṃ gajapippalī |
            <caesura/>
             siddhārthakā bhadradāru śatāhvā kaṭurohiṇī || </l>

          <l xml:id="SS.6.40.40"><label>1938 ed. 6.40.40</label> elā sāvarakaṃ kuṣṭhaṃ
            haridre kauṭajā yavāḥ |
            <caesura/>
             meṣaśṛṅgī tvagele ca kṛmighnaṃ vṛkṣakāṇi ca || </l>

          <l xml:id="SS.6.40.41"><label>1938 ed. 6.40.41</label> vṛkṣādanī
            vīratarurbṛhatyau dve sahe tathā |
            <caesura/>
             aralutvak taindukī ca dāḍimī kauṭajī śamī || </l>

          <l xml:id="SS.6.40.42"><label>1938 ed. 6.40.42</label> pāṭhā tejovatī mustaṃ
            pippalī kauṭajaṃ phalam |
            <caesura/>
             paṭolaṃ(paṭolī) dīpyako bilvaṃ haridre devadāru ca || </l>

          <l xml:id="SS.6.40.43"><label>1938 ed. 6.40.43</label> viḍaṅgamabhayā pāṭhā
            śṛṅgaveraṃ ghanaṃ vacā |
            <caesura/>
             vacā vatsakabījāni saindhavaṃ kaṭurohiṇī || </l>

          <l xml:id="SS.6.40.44"><label>1938 ed. 6.40.44</label> hiṅgurvatsakabījāni vacā
            bilvaśalāṭu ca |
            <caesura/>
             nāgarātiviṣe mustaṃ pippalyo vātsakaṃ phalam || </l>

          <l xml:id="SS.6.40.45"><label>1938 ed. 6.40.45</label> mahauṣadhaṃ prativiṣā
            mustaṃ cetyāmapācanāḥ |
            <caesura/>
             prayojyā viṃśatiryogāḥ ślokārdhavihitāstvime || </l>

          <l xml:id="SS.6.40.46"><label>1938 ed. 6.40.46</label> dhānyāmloṣṇāmbumadyānāṃ
            pibedanyatamena vā |
            <caesura/>
             niṣkvāthān vā pibedeṣāṃ sukhoṣṇān sādhu sādhitān || </l>

          <l xml:id="SS.6.40.47"><label>1938 ed. 6.40.47</label> payasyutkvāthya mustānāṃ
            viṃśatiṃ triguṇāmbhasi |
            <caesura/>
             kṣīrāvaśiṣṭaṃ tatpītaṃ hantyāmaṃ śūlam eva ca || </l>

          <l xml:id="SS.6.40.48"><label>1938 ed. 6.40.48</label> nikhilenopadiṣṭo 'yaṃ
            vidhirāmopaśāntaye |
            <caesura/>
             harītakīmativiṣāṃ hiṅgu sauvarcalaṃ vacām || </l>

          <l xml:id="SS.6.40.49"><label>1938 ed. 6.40.49</label> pibet sukhāmbunā
            janturāmātisārapīḍitaḥ |
            <caesura/>
             paṭolaṃ dīpyakaṃ bilvaṃ vacāpippalināgaram || </l>

          <l xml:id="SS.6.40.50"><label>1938 ed. 6.40.50</label> mustaṃ kuṣṭhaṃ viḍaṅgaṃ
            ca pibedvāpi sukhāmbunā |
            <caesura/>
             śṛṅgaveraṃ guḍūcīṃ ca pibeduṣṇena vāriṇā || </l>

          <l xml:id="SS.6.40.51"><label>1938 ed. 6.40.51</label> lavaṇānyatha pippalyo
            viḍaṅgāni harītakī |
            <caesura/>
             citrakaṃ śiṃśapā pāṭhā śārṅgeṣṭā lavaṇāni ca || </l>

          <l xml:id="SS.6.40.52"><label>1938 ed. 6.40.52</label> hiṅgurvṛkṣakabījāni
            lavaṇāni ca bhāgaśaḥ |
            <caesura/>
             hastidantyatha pippalyaḥ kalkāvakṣasamau smṛtau || </l>

          <l xml:id="SS.6.40.53"><label>1938 ed. 6.40.53</label> vacā guḍūcīkāṇḍāni yogo
            'yaṃ paramo mataḥ |
            <caesura/>
             ete sukhāmbunā yogā deyāḥ paś ca satāṃ matāḥ || </l>

          <l xml:id="SS.6.40.54"><label>1938 ed. 6.40.54</label> nivṛtteṣvāmaśūleṣu yasya
            na praguṇo 'nilaḥ |
            <caesura/>
             stokaṃ stokaṃ rujāmac ca saśūlaṃ yo 'tisāryate || </l>

          <l xml:id="SS.6.40.55"><label>1938 ed. 6.40.55</label> sakṣāralavaṇairyuktaṃ
            mandāgniḥ sa pibed ghṛtam |
            <caesura/>
             kṣīranāgaracāṅgarīkoladadhyamlasādhitam || </l>

          <l xml:id="SS.6.40.56"><label>1938 ed. 6.40.56</label> sarpiracchaṃ pibedvāpi
            śūlātīsāraśāntaye |
            <caesura/>
             dadhnā tailaghṛtaṃ pakvaṃ savyoṣājāticitrakaiḥ || </l>

          <l xml:id="SS.6.40.57"><label>1938 ed. 6.40.57</label>
            sabilvapippalīmūladāḍimair vā ruganvitaiḥ |
            <caesura/>
             nikhilo vidhirukto 'yaṃ vātaśleṣmopaśāntaye || </l>

          <l xml:id="SS.6.40.58"><label>1938 ed. 6.40.58</label> tīkṣṇoṣṇavarjyamenaṃ tu
            vidadhyātpittaje bhiṣak |
            <caesura/>
             yathoktam upavāsānte yavāgūś ca praśasyate || </l>

          <l xml:id="SS.6.40.59"><label>1938 ed. 6.40.59</label> balayor aṃśumatyāṃ ca
            śvadaṃṣṭrabṛhatīṣu ca |
            <caesura/>
             śatāvaryāṃ ca saṃsiddhāḥ suśītā madhusaṃyutāḥ || </l>

          <l xml:id="SS.6.40.60"><label>1938 ed. 6.40.60</label> mudgādiṣu ca yūṣāḥ
            syurdravyairetaiḥ susaṃskṛtāḥ |
            <caesura/>
             mṛdubhir dīpanaistiktairdravyaiḥ syādāmapācanam || </l>

          <l xml:id="SS.6.40.61"><label>1938 ed. 6.40.61</label>
            haridrātiviṣāpāṭhāvatsabījarasāñjanam |
            <caesura/>
             rasāñjanaṃ haridre dve bījāni kuṭajasya ca || </l>

          <l xml:id="SS.6.40.62"><label>1938 ed. 6.40.62</label> pāṭhā guḍūcī bhūnimbas
            tathaiva kaṭurohiṇī |
            <caesura/>
             etaiḥ ślokārdhanirdiṣṭaiḥ kvāthāḥ syuḥ pittapācanāḥ || </l>

          <l xml:id="SS.6.40.63"><label>1938 ed. 6.40.63</label> mustaṃ kuṭajabījāni
            bhūnimbaṃ sarasāñjanam |
            <caesura/>
             dārvī durālabhā bilvaṃ vālakaṃ raktacandanam || </l>

          <l xml:id="SS.6.40.64"><label>1938 ed. 6.40.64</label> candanaṃ vālakaṃ mustaṃ
            bhūnimbaṃ sadurālabham |
            <caesura/>
             mṛṇālaṃ candanaṃ rodhraṃ nāgaraṃ nīlamutpalam || </l>

          <l xml:id="SS.6.40.65"><label>1938 ed. 6.40.65</label> pāṭhā mustaṃ haridre dve
            pippalī kauṭajaṃ phalam |
            <caesura/>
             phalatvacaṃ vatsakasya śṛṅgaveraṃ ghanaṃ vacā || </l>

          <l xml:id="SS.6.40.66"><label>1938 ed. 6.40.66</label> ṣaḍete 'bhihitā yogāḥ
            pittātīsāranāśanāḥ |
            <caesura/>
             bilvaśakrayavāmbhodabālakātiviṣākṛtaḥ |
            <caesura/>
             kaṣāyo hantyatīsāraṃ sāmaṃ pittasamudbhavam || </l>

          <l xml:id="SS.6.40.67"><label>1938 ed. 6.40.67</label>
            madhukotpalabilvābdahrīberośīranāgaraiḥ |
            <caesura/>
             kṛtaḥ kvātho madhuyutaḥ pittātīsāranāśanaḥ || </l>

          <l xml:id="SS.6.40.68"><label>1938 ed. 6.40.68</label> yadā pakvo 'pyatīsāraḥ
            sarasyeva muhurmuhuḥ |
            <caesura/>
             grahaṇyā mārdavājjantos tatra saṃstambhanaṃ hitam || </l>

          <l xml:id="SS.6.40.69"><label>1938 ed. 6.40.69</label> samaṅgā dhātakīpuṣpaṃ
            mañjiṣṭhā lodhramustakam |
            <caesura/>
             śālmalīveṣṭako rodhraṃ vṛkṣadāḍimayostvacau || </l>

          <l xml:id="SS.6.40.70"><label>1938 ed. 6.40.70</label> āmrāsthimadhyaṃ lodhraṃ
            ca bilvamadhyaṃ priyaṅgavaḥ |
            <caesura/>
             madhukaṃ śṛṅgaveraṃ ca dīrghavṛntatvageva ca || </l>

          <l xml:id="SS.6.40.71"><label>1938 ed. 6.40.71</label> catvāra ete yogāḥ syuḥ
            pakvātīsāranāśanāḥ |
            <caesura/>
             uktā ya upayojyāste sakṣaudrāstaṇḍulāmbunā || </l>

          <l xml:id="SS.6.40.72"><label>1938 ed. 6.40.72</label> maustaṃ kaṣāyamekaṃ vā
            peyaṃ madhusamāyutam |
            <caesura/>
             lodhrāmbaṣṭhāpriyaṅgvādīn gaṇānevaṃ prayojayet || </l>

          <l xml:id="SS.6.40.73"><label>1938 ed. 6.40.73</label> padmāṃ samaṅgāṃ madhukaṃ
            bilvajambūśalāṭu ca |
            <caesura/>
             pibettaṇḍulatoyena sakṣaudramagadaṅkaram || </l>

          <l xml:id="SS.6.40.74"><label>1938 ed. 6.40.74</label> kacchurāmūlakalkaṃ vāpy
            udumbaraphalopamam |
            <caesura/>
             payasyā candanaṃ padmā sitāmustābjakeśaram || </l>

          <l xml:id="SS.6.40.75"><label>1938 ed. 6.40.75</label> pakvātisāraṃ yogo 'yaṃ
            jayetpītaḥ saśoṇitam |
            <caesura/>
             nirāmarūpaṃ śūlārtaṃ laṅghanādyaiś ca karṣitam || </l>

          <l xml:id="SS.6.40.76"><label>1938 ed. 6.40.76</label> naraṃ rūkṣamavekṣyāgniṃ
            sakṣāraṃ pāyayed ghṛtam |
            <caesura/>
             balābṛhatyaṃśumatīkacchurāmūlasādhitam || </l>

          <l xml:id="SS.6.40.77"><label>1938 ed. 6.40.77</label> madhūkṣitaṃ samadhukaṃ
            pibec chūlairabhidrutaḥ |
            <caesura/>
             dārvībilvakaṇādrākṣākaṭukendrayavairghṛtam || </l>

          <l xml:id="SS.6.40.78"><label>1938 ed. 6.40.78</label> sādhitaṃ hantyatīsāraṃ
            vātapittakaphātmakam |
            <caesura/>
             dadhnā cāmlena saṃpakvaṃ savyoṣājājicitrakam || </l>

          <l xml:id="SS.6.40.79"><label>1938 ed. 6.40.79</label> sacavyapippalīmūlaṃ
            dāḍimair vā rugarditaḥ |
            <caesura/>
             payo ghṛtaṃ ca madhu ca pibec chūlairabhidrutaḥ || </l>

          <l xml:id="SS.6.40.80"><label>1938 ed. 6.40.80</label>
            sitājamodakaṭvaṅgamadhukairavacūrṇitam |
            <caesura/>
             avedanaṃ susaṃpakvaṃ dīptāgneḥ sucirotthitam || </l>

          <l xml:id="SS.6.40.81"><label>1938 ed. 6.40.81</label> nānāvarṇamatīsāraṃ
            puṭapākair upācaret |
            <caesura/>
             tvakpiṇḍaṃ dīrghavṛntasya padmakesarasaṃyutam || </l>

          <l xml:id="SS.6.40.82"><label>1938 ed. 6.40.82</label> kāśmarīpadmapatraiś
            cāveṣṭya sūtreṇa saṃdṛḍham |
            <caesura/>
             mṛdāvaliptaṃ sukṛtamaṅgāreṣv avakūlayet || </l>

          <l xml:id="SS.6.40.83"><label>1938 ed. 6.40.83</label> svinnamuddhṛtya niṣpīḍya
            rasamādāya taṃ tataḥ |
            <caesura/>
             śītaṃ madhuyutaṃ kṛtvā pāyayetodarāmaye || </l>

          <l xml:id="SS.6.40.84"><label>1938 ed. 6.40.84</label> jīvantīmeṣaśṛṅgyādiṣvevaṃ
            dravyeṣu sādhayet |
            <caesura/>
             tittiriṃ luñcitaṃ samyak niṣkṛṣṭāntraṃ tu pūrayet || </l>

          <l xml:id="SS.6.40.85"><label>1938 ed. 6.40.85</label> nyagrodhāditvacāṃ kalkaiḥ
            pūrvavaccāvakūlayet |
            <caesura/>
             rasamādāya tasyātha susvinnasya samākṣikam || </l>

          <l xml:id="SS.6.40.86"><label>1938 ed. 6.40.86</label> śarkaropahitaṃ śītaṃ
            pāyayetodarāmaye |
            <caesura/>
             lodhracandanayaṣṭyāhvadārvīpāṭhāsitotpalān || </l>

          <l xml:id="SS.6.40.87"><label>1938 ed. 6.40.87</label> taṇḍulodakasṃpiṣṭān
            dīrghavṛntatvaganvitān |
            <caesura/>
             pūrvavat kūlitāt tasmād rasamādāya śītalam || </l>

          <l xml:id="SS.6.40.88"><label>1938 ed. 6.40.88</label> madhvāktaṃ pāyayec caitat
            kaphapittodarāmaye |
            <caesura/>
             evaṃ prarohaiḥ kurvīta vaṭādīnaṃ vidhānavat || </l>

          <l xml:id="SS.6.40.89"><label>1938 ed. 6.40.89</label> puṭapākān yathāyogaṃ
            jāṅgalopahitān śubhān |
            <caesura/>
             bahuśleṣma saraktaṃ ca mandavātaṃ cirotthitam || </l>

          <l xml:id="SS.6.40.90"><label>1938 ed. 6.40.90</label> kauṭajaṃ phāṇitaṃ vāpi
            hantyatīsāramojasā |
            <caesura/>
             ambaṣṭhādimadhuyutaṃ pippalyādisamanvitam || </l>

          <l xml:id="SS.6.40.91"><label>1938 ed. 6.40.91</label>
            pṛśniparṇībalābilvavālakotpaladhānyakaiḥ |
            <caesura/>
             sanāgaraiḥ pibet peyāṃ sādhitāmudarāmayī || </l>

          <l xml:id="SS.6.40.92"><label>1938 ed. 6.40.92</label> aralutvak priyaṅguṃ ca
            madhukaṃ dāḍimāṅkurān |
            <caesura/>
             āvāpya piṣṭvā dadhani yavāgūṃ sādhayed dravām || </l>

          <l xml:id="SS.6.40.93"><label>1938 ed. 6.40.93</label> eṣā sarvānatīsārān hanti
            pakvānasaṃśayam |
            <caesura/>
             rasāñjanaṃ sātiviṣaṃ tvagbījaṃ kauṭajaṃ tathā || </l>

          <l xml:id="SS.6.40.94"><label>1938 ed. 6.40.94</label> dhātakī nāgaraṃ caiva
            pāyayettaṇḍulāmbunā |
            <caesura/>
             saśūlaṃ raktajaṃ ghnanti ete madhusamāyutāḥ || </l>

          <l xml:id="SS.6.40.95"><label>1938 ed. 6.40.95</label> madhukaṃ bilvapeśī ca
            śarkarāmadhusaṃyutā |
            <caesura/>
             atīsāraṃ nihanyuś ca śāliṣaṣṭikayoḥ kaṇāḥ || </l>

          <l xml:id="SS.6.40.96"><label>1938 ed. 6.40.96</label> tadvallīḍhaṃ madhuyutaṃ
            badarīmūlam eva tu |
            <caesura/>
             badaryarjunajambvāmraśallakīvetasatvacaḥ || </l>

          <l xml:id="SS.6.40.97"><label>1938 ed. 6.40.97</label> śarkarākṣaudrasaṃyuktāḥ
            pītā ghnantyudarāmayam |
            <caesura/>
             etair eva yavāgūṃś ca ṣaḍān yūṣāṃś ca kārayet || </l>

          <l xml:id="SS.6.40.98"><label>1938 ed. 6.40.98</label> pānīyāni ca tṛṣṇāsu
            dravyeṣveteṣu buddhimān |
            <caesura/>
             kṛtaṃ śālmalivṛnteṣu kaṣāyaṃ himasaṃjñitam || </l>

          <l xml:id="SS.6.40.99"><label>1938 ed. 6.40.99</label> niśāparyuṣitaṃ peyaṃ
            sakṣaudraṃ madhukānvitam |
            <caesura/>
             vibaddhavātaviṭ śūlaparītaḥ sapravāhikaḥ || </l>

          <l xml:id="SS.6.40.100"><label>1938 ed. 6.40.100</label> saraktapittaś ca payaḥ
            pibettṛṣṇāsamanvitaḥ |
            <caesura/>
             yathāmṛtaṃ yathā kṣīramatīsāreṣu pūjitam || </l>

          <l xml:id="SS.6.40.101"><label>1938 ed. 6.40.101</label> cirotthiteṣu tat
            peyamapāṃ bhāgaistribhiḥ śṛtam |
            <caesura/>
             doṣaśeṣaṃ harettaddhi tasmāt pathyatamaṃ smṛtam || </l>

          <l xml:id="SS.6.40.102"><label>1938 ed. 6.40.102</label> hitaḥ snehavireko vā
            bastayaḥ picchilāś ca ye |
            <caesura/>
             picchilasvarase siddhaṃ hitaṃ ca ghṛtamucyate || </l>

          <l xml:id="SS.6.40.103"><label>1938 ed. 6.40.103</label> śakṛtā yas tu
            saṃsṛṣṭamatisāryeta śoṇitam |
            <caesura/>
             prāk paścād vā purīṣasya saruk saparikartikaḥ || </l>

          <l xml:id="SS.6.40.104"><label>1938 ed. 6.40.104</label> kṣīriśuṅgāśṛtaṃ sarpiḥ
            pibet sakṣaudraśarkaram |
            <caesura/>
             dārvītvakpippalīśuṇṭhīlākṣāśakrayavairghṛtam || </l>

          <l xml:id="SS.6.40.105"><label>1938 ed. 6.40.105</label> saṃyuktaṃ bhadrarohiṇyā
            pakvaṃ peyādimiśritam |
            <caesura/>
             tridoṣam apy atīsāraṃ pītaṃ hanti sudāruṇam || </l>

          <l xml:id="SS.6.40.106"><label>1938 ed. 6.40.106</label> gaurave vamanaṃ pathyaṃ
            yasya syāt prabalaḥ kaphaḥ |
            <caesura/>
             jvare dāhe saviṅbandhe mārutādraktapittavat || </l>

          <l xml:id="SS.6.40.107"><label>1938 ed. 6.40.107</label> saṃpakve bahudoṣe ca
            vibandhe mūtraśodhanaiḥ |
            <caesura/>
             kāryamāsthāpanaṃ kṣipraṃ tathā caivānuvāsanam || </l>

          <l xml:id="SS.6.40.108"><label>1938 ed. 6.40.108</label>pravāhaṇe gudabhraṃśe
            mūtrāghāte kaṭigrahe |
            <caesura/>
             madhurāmlaiḥ śṛtaṃ tailaṃ sarpir vāpy anuvāsanam || </l>

          <l xml:id="SS.6.40.109"><label>1938 ed. 6.40.109</label> gudapākas tu pittena
            yasya syādahitāśinaḥ |
            <caesura/>
             tasya pittaharāḥ sekāstatsiddhāś cānuvāsanāḥ || </l>

          <l xml:id="SS.6.40.110"><label>1938 ed. 6.40.110</label>
            dadhimaṇḍasurābilvasiddhaṃ tailaṃ samārute |
            <caesura/>
             bhojane ca hitaṃ kṣīraṃ kacchurāmūlasādhitam || </l>

          <l xml:id="SS.6.40.111"><label>1938 ed. 6.40.111</label> alpālpaṃ bahuśo raktaṃ
            sarugya upaveśyate |
            <caesura/>
             yadā vāyur vibaddhaś ca picchābastis tadā hitaḥ || </l>

          <l xml:id="SS.6.40.112"><label>1938 ed. 6.40.112</label> prāyeṇa gudadaurbalyaṃ
            dīrghakālātisāriṇām |
            <caesura/>
             bhavettasmād dhitaṃ teṣāṃ gude tailāvacāraṇam || </l>

          <l xml:id="SS.6.40.113"><label>1938 ed. 6.40.113</label>
            kapitthaśālmalīphañjīvaṭakārpāsadāḍimāḥ |
            <caesura/>
             yūthikā kacchurā śeluḥ śaṇaś cuccūś ca dādhikāḥ || </l>

          <l xml:id="SS.6.40.114"><label>1938 ed. 6.40.114</label> śālaparṇī pṛśniparṇī
            bṛhatī kaṇṭakārikā |
            <caesura/>
             balāśvadaṃṣṭrābilvāni pāṭhānāgaradhānyakam || </l>

          <l xml:id="SS.6.40.115"><label>1938 ed. 6.40.115</label> eṣa āhārasaṃyoge hitaḥ
            sarvātisāriṇām |
            <caesura/>
             tilakalko hitaś cātra maudgo mudgarasas tathā || </l>

          <l xml:id="SS.6.40.116"><label>1938 ed. 6.40.116</label> pittātisārī yo martyaḥ
            pittalāny atiṣevate |
            <caesura/>
             pittaṃ praduṣṭaṃ tasyāśu raktātīsārabhāvahet || </l>

          <l xml:id="SS.6.40.117"><label>1938 ed. 6.40.117</label> jvaraṃ śūlaṃ tṛṣāṃ
            dāhaṃ gudapākaṃ ca dāruṇam |
            <caesura/>
             yo raktaṃ śakṛtaḥ pūrvaṃ paścād vā pratisāryate || </l>

          <l xml:id="SS.6.40.118"><label>1938 ed. 6.40.118</label> sa pallavairvaṭādīnaṃ
            sasarpiḥ sādhitaṃ payaḥ |
            <caesura/>
             pibet saśarkarākṣaudramathavāpyabhimathya tat || </l>

          <l xml:id="SS.6.40.119"><label>1938 ed. 6.40.119</label> navanītamatho
            lihyāttakraṃ cānupibettataḥ |
            <caesura/>
             priyālaśālmalīplakṣaśallakītiniśatvacaḥ || </l>

          <l xml:id="SS.6.40.120"><label>1938 ed. 6.40.120</label> kṣīre vimṛditāḥ pītāḥ
            sakṣaudrā raktanāśanāḥ |
            <caesura/>
             madhukaṃ śarkarāṃ lodhraṃ payasyāmatha sārivām || </l>

          <l xml:id="SS.6.40.121"><label>1938 ed. 6.40.121</label> pibec chāgena payasā
            sakṣaudraṃ raktanāśanam |
            <caesura/>
             mañjiṣṭhāṃ sārivāṃ lodhraṃ padmakaṃ kumudotpalam || </l>

          <l xml:id="SS.6.40.122"><label>1938 ed. 6.40.122</label> pibet padmāṃ ca
            dugdhena chāgenāsṛkpraśāntaye |
            <caesura/>
             śarkarotpalalodhrāṇi samaṅgā madhukaṃ tilāḥ || </l>

          <l xml:id="SS.6.40.123"><label>1938 ed. 6.40.123</label> tilāḥ kṛṣṇāḥ
            sayaṣṭyāhvāḥ samaṅgā cotpalāni ca |
            <caesura/>
             tilā mocaraso lodhraṃ tathaiva madhukotpalam || </l>

          <l xml:id="SS.6.40.124"><label>1938 ed. 6.40.124</label> kacchurā tilakalkaś ca
            yogāś catvāra eva ca |
            <caesura/>
             ājena payasā peyāḥ sarakte madhusaṃyutāḥ || </l>

          <l xml:id="SS.6.40.125"><label>1938 ed. 6.40.125</label> drave sarakte sravati
            bālabilvaṃ saphāṇitam |
            <caesura/>
             sakṣaudratailaṃ prāgeva lihyādāśu hitaṃ hi tat || </l>

          <l xml:id="SS.6.40.126"><label>1938 ed. 6.40.126</label> kośakāraṃ ghṛte bhṛṣṭaṃ
            lājacūrṇaṃ sitā madhu |
            <caesura/>
             saśūlaṃ raktapittotthaṃ līḍhaṃ hantyudarāmayam || </l>

          <l xml:id="SS.6.40.127"><label>1938 ed. 6.40.127</label> bilvamadhyaṃ samadhukaṃ
            śarkarākṣaudrasaṃyutam |
            <caesura/>
             taṇḍulāmbuyuto yogaḥ pittaraktotthitaṃ jayet || </l>

          <l xml:id="SS.6.40.128"><label>1938 ed. 6.40.128</label> yogān sāṃgrāhikāṃś
            cānyān pibetsakṣaudraśarkarān |
            <caesura/>
             nyagrodhādiṣu kuryāc ca puṭapākān yatheritān || </l>

          <l xml:id="SS.6.40.129"><label>1938 ed. 6.40.129</label> gudāpāke ca ye uktāste
            'trāpi vidhayaḥ smṛtāḥ |
            <caesura/>
             rujāyāṃ cāpraśāmyantyāṃ picchāvastirhito bhavet || </l>

          <l xml:id="SS.6.40.130"><label>1938 ed. 6.40.130</label> saktaviḍ doṣabahulaṃ
            dīptāgniryo 'tisāryate |
            <caesura/>
             viḍaṅgatriphalākṛṣṇākaṣāyais taṃ virecayet || </l>

          <l xml:id="SS.6.40.131"><label>1938 ed. 6.40.131</label> athavairaṇḍasiddhena
            payasā kevalena vā |
            <caesura/>
             yavāgūrvitareccāsya vātaghnairdīpanaiḥ kṛtāḥ || </l>

          <l xml:id="SS.6.40.132"><label>1938 ed. 6.40.132</label> dīptāgnirniṣpurīṣo yaḥ
            sāryate phenilaṃ śakṛt |
            <caesura/>
             sa pibet phāṇitaṃ śuṇṭhīdadhitailapayoghṛtam || </l>

          <l xml:id="SS.6.40.133"><label>1938 ed. 6.40.133</label> svinnāni guḍatailābhyāṃ
            bhakṣayed badarāṇi ca |
            <caesura/>
             svinnāni piṣṭavadvāpi samaṃ bilvaśalāṭubhiḥ || </l>

          <l xml:id="SS.6.40.134"><label>1938 ed. 6.40.134</label> dadhnopayujya kulmāṣān
            śvetāmanupibet surām |
            <caesura/>
             śaśamāṃsaṃ sarudhiraṃ samaṅgāṃ saghṛtaṃ dadhi || </l>

          <l xml:id="SS.6.40.135"><label>1938 ed. 6.40.135</label> khādedvipācya seveta
            mṛdvannaṃ śakṛtaḥ kṣaye |
            <caesura/>
             saṃskṛto yamake māṣayavakolarasaḥ śubhaḥ || </l>

          <l xml:id="SS.6.40.136"><label>1938 ed. 6.40.136</label> bhojanārthaṃ pradātavyo
            dadhidāḍimasādhitaḥ |
            <caesura/>
             viḍaṃ bilvaśalāṭūni nāgaraṃ cāmlapeṣitam || </l>

          <l xml:id="SS.6.40.137"><label>1938 ed. 6.40.137</label> dadhnaḥ saraś ca yamake
            bhṛṣṭo varcaḥkṣaye hitaḥ |
            <caesura/>
             saśūlaṃ kṣīṇavarcā yo dīptāgniratisāryate |
            <caesura/>
             sa pibeddīpanairyuktaṃ sarpiḥ saṃgrāhakaiḥ saha || </l>

          <l xml:id="SS.6.40.138"><label>1938 ed. 6.40.138</label> vāyuḥ pravṛddho nicitaṃ
            balāsaṃ nudatyadhastādahitāśanasya |
            <caesura/>
             pravāhamāṇasya muhurmalāktaṃ pravāhikāṃ tāṃ pravadanti tajjñāḥ || </l>

          <l xml:id="SS.6.40.139"><label>1938 ed. 6.40.139</label> pravāhikā vātakṛtā
            saśūlā pittāt sadāhā sakaphā kaphāc ca |
            <caesura/>
             saśoṇitā śoṇitasaṃbhavā tu tāḥ sneharūkṣaprabhavā matās tu || </l>

          <l xml:id="SS.6.40.140"><label>1938 ed. 6.40.140</label> tāsāmatīsāravadādiśec
            ca liṅgaṃ kramaṃ cāmavipakvatāṃ ca |
            <caesura/>
             na śāntimāyāti vilaṅghanairyā yogair udīrṇā yadi pācanair vā || </l>

          <l xml:id="SS.6.40.141"><label>1938 ed. 6.40.141</label> tāṃ kṣīramevāśu śṛtaṃ
            nihanti tailaṃ tilāḥ picchilabastayaś ca |
            <caesura/>
             ārdraiḥ kuśaiḥ saṃpariveṣṭitāni vṛntānyathārdrāṇi hi śālmalīnām || </l>

          <l xml:id="SS.6.40.142"><label>1938 ed. 6.40.142</label> pkvāni samyak
            puṭapākayogenāpothya tebhyo rasamādadīta |
            <caesura/>
             kṣīraṃ śṛtaṃ tailahavirvimiśraṃ kalkena yaṣṭīmadhukasya vāpi || </l>

          <l xml:id="SS.6.40.143"><label>1938 ed. 6.40.143</label> bastiṃ
            vidadhyādbhiṣagapramattaḥ pravāhikāmūtrapurīṣasaṅge |
            <caesura/>
             dvipañjcamūlīkvathitena śūle pravāhamāṇasya samākṣikeṇa || </l>

          <l xml:id="SS.6.40.144"><label>1938 ed. 6.40.144</label> kṣīreṇa
            cāsthāpanamagryamuktaṃ tailena yuñjyādanuvāsanaṃ ca |
            <caesura/>
             vātaghnavarge lavaṇeṣu caiva tailaṃ ca siddhaṃ hitamannapāne || </l>

          <l xml:id="SS.6.40.145"><label>1938 ed. 6.40.145</label> lodhraṃ viḍaṃ
            bilvaśalāṭu caiva lihyāc ca tailena kaṭutrikāḍhyam |
            <caesura/>
             dadhnā sasāreṇa samākṣikeṇa bhuñjīta niś cāraka(niḥsāraka))pīḍitas tu || </l>

          <l xml:id="SS.6.40.146"><label>1938 ed. 6.40.146</label> sutaptakupyakvathitena
            vāpi kṣīreṇa śītena madhuplutena |
            <caesura/>
             śūlārdito vyoṣavidārigandhāsiddhena dugdhena hitāya bhojyaḥ || </l>

          <l xml:id="SS.6.40.147"><label>1938 ed. 6.40.147</label>
            vātaghnasaṃgrāhikadīpanīyaiḥ kṛtān ṣaḍāṃś cāpy upabhojayec ca |
            <caesura/>
             khādec ca matsyān rasamāpnuyāc ca vātaghnasiddhaṃ saghṛtaṃ satailam || </l>

          <l xml:id="SS.6.40.148"><label>1938 ed. 6.40.148</label> eṇāvyajānāṃ tu
            vaṭapravālaiḥ siddhāni sārdhaṃ piśitāni khādet |
            <caesura/>
             medhyasya(medyasya) siddhaṃ tvatha vāpi raktaṃ bastasya dadhnā
            ghṛtatailayuktam || </l>

          <l xml:id="SS.6.40.149"><label>1938 ed. 6.40.149</label> khādet pradehaiḥ
            śikhilāvajair vā bhuñjīta yūṣairdadhibhiś ca mukhyaiḥ |
            <caesura/>
             māṣān susiddhān ghṛtamaṇḍayuktān khādec ca dadhnā maricopadaṃśān || </l>

          <l xml:id="SS.6.40.150"><label>1938 ed. 6.40.150</label> mahāruje mūtrakṛcchre
            bhiṣag bastiṃ pradāpayet |
            <caesura/>
             payomadhughṛtonmiśraṃ madhukotpalasādhitam || </l>

          <l xml:id="SS.6.40.151"><label>1938 ed. 6.40.151</label> sa bastiḥ śamayettasya
            raktaṃ dāhamatho jvaram |
            <caesura/>
             madhurauṣadhasiddhaṃ ca hitaṃ tasyānuvāsanam || </l>

          <l xml:id="SS.6.40.152"><label>1938 ed. 6.40.152</label> rātrāvahani vā nityaṃ
            rujārto yo bhaven naraḥ |
            <caesura/>
             yathā yathā satailaḥ syādvātaśāntis tathā tathā || </l>

          <l xml:id="SS.6.40.153"><label>1938 ed. 6.40.153</label> praśānte mārute cāpi
            śāntiṃ yāti pravāhikā |
            <caesura/>
             tasmāt pravāhikāroge mārutaṃ śamayed bhiṣak || </l>

          <l xml:id="SS.6.40.154"><label>1938 ed. 6.40.154</label> pāṭhājamodākuṭajotpalaṃ
            ca śuṇṭhī samā māgadhikāś ca piṣṭāḥ |
            <caesura/>
             sukhāmbupītāḥ śamayanti rogaṃ medhyāṇḍasiddhaṃ saghṛtaṃ payo vā || </l>

          <l xml:id="SS.6.40.155"><label>1938 ed. 6.40.155</label> śuṇṭhīṃ ghṛtaṃ
            sakṣavakaṃ satailaṃ vipācya līḍhvāmayamāśu hanyāt |
            <caesura/>
             gajāśanākumbhikadāḍimānāṃ rasaiḥ kṛtā tailaghṛte sadadhni || </l>

          <l xml:id="SS.6.40.156"><label>1938 ed. 6.40.156</label> bilvānvitā pathyatamā
            yavāgūrdhāroṣṇadugdhasya tathā ca pānam |
            <caesura/>
             laghūni pathyānyatha dīpanāni snigdhāni bhojyānyudarāmayeṣu || </l>

          <l xml:id="SS.6.40.157"><label>1938 ed. 6.40.157</label> hitāya nityaṃ
            vitaredvibhajya yogāṃś ca tāṃstān bhiṣagapramattaḥ || </l>

          <l xml:id="SS.6.40.158"><label>1938 ed. 6.40.158</label> tṛṣṇāpanayanī laghvī
            dīpanī bastiśodhanī |
            <caesura/>
             jvare caivātisāre ca yavāgūḥ sarvadā hitā || </l>

          <l xml:id="SS.6.40.159"><label>1938 ed. 6.40.159</label> rūkṣājjāte kriyā
            snigdhā rūkṣā snehanimittaje |
            <caesura/>
             bhayaje sāntvanāpūrvā śokaje śokanāśinī || </l>

          <l xml:id="SS.6.40.160"><label>1938 ed. 6.40.160</label> viṣārśaḥkṛmisaṃbhūte
            hitā cobhayaśarmadā |
            <caesura/>
             chardimūrcchātṛḍādyāṃś ca sādhayed avirodhataḥ || </l>

          <l xml:id="SS.6.40.161"><label>1938 ed. 6.40.161</label> samavāye tu doṣāṇāṃ
            pūrvaṃ pittamupācaret |
            <caesura/>
             jvare caivātisāre ca sarvatrānyatra mārutam || </l>

          <l xml:id="SS.6.40.162"><label>1938 ed. 6.40.162</label> yasyoccāraṃ vinā mūtraṃ
            samyag vāyuś ca gacchati |
            <caesura/>
             dīptāgnerlaghukoṣṭhasya sthitastasyodarāmayaḥ || </l>

          <l xml:id="SS.6.40.163"><label>1938 ed. 6.40.163</label> karmajā vyādhayaḥ
            keciddoṣajāḥ santi cāpare |
            <caesura/>
             karmadoṣodbhavāś cānye karmajāsteṣv ahetukāḥ || </l>

          <l xml:id="SS.6.40.164"><label>1938 ed. 6.40.164</label> naśyanti tvakriyābhis
            te kriyābhiḥ karmasaṃkṣaye |
            <caesura/>
             śāmyanti doṣasaṃbhūtā doṣasaṃkṣayahetubhiḥ || </l>

          <l xml:id="SS.6.40.165"><label>1938 ed. 6.40.165</label> teṣāmalpanidānā ye
            pratikaṣṭā bhavanti ca |
            <caesura/>
             mṛdavo bahudoṣā vā karmadoṣodbhavās tu te || </l>

          <l xml:id="SS.6.40.166"><label>1938 ed. 6.40.166</label> karmadoṣakṣayakṛtā
            teṣāṃ siddhirvidhīyate |
            <caesura/>
             duṣyati grahaṇī jantoragnisādanahetubhiḥ || </l>

          <l xml:id="SS.6.40.167"><label>1938 ed. 6.40.167</label> atisāre nivṛtte 'pi
            mandāgnerahitāśinaḥ |
            <caesura/>
             bhūyaḥ saṃdūṣito vahnirgrahaṇīmabhidūṣayet || </l>

          <l xml:id="SS.6.40.168"><label>1938 ed. 6.40.168</label> tasmāt kāryaḥ
            parīhārastvatīsāre viriktavat |
            <caesura/>
             yāvan na prakṛtisthaḥ syāddoṣataḥ prāṇatas tathā || </l>

          <l xml:id="SS.6.40.169"><label>1938 ed. 6.40.169</label> ṣaṣṭhī pittadharā nāma
            yā kalā parikīrtitā |
            <caesura/>
             pakvāmāśayamadhyasthā grahaṇī sā prakīrtitā || </l>

          <l xml:id="SS.6.40.170"><label>1938 ed. 6.40.170</label> grahaṇyā balamagnirhi
            sa cāpi grahaṇīṃ śritaḥ |
            <caesura/>
             tasmāt saṃdūṣite vahnau grahaṇī saṃpraduṣyati || </l>

          <l xml:id="SS.6.40.171"><label>1938 ed. 6.40.171</label> ekaśaḥ sarvaśaś caiva
            doṣairatyarthamucchritaiḥ |
            <caesura/>
             sā duṣṭā bahuśo bhuktamāmam eva vimuñcati || </l>

          <l xml:id="SS.6.40.172"><label>1938 ed. 6.40.172</label> pakvaṃ vā sarujaṃ pūti
            muhurbaddhaṃ muhurdravam |
            <caesura/>
             grahaṇīrogamāhustamāyurvedavido janāḥ || </l>

          <l xml:id="SS.6.40.173"><label>1938 ed. 6.40.173</label> tasyotpattau vidāho+āne
            sadanālasyatṛṭklamāḥ |
            <caesura/>
             balakṣayo 'ruciḥ kāsaḥ karṇakṣveḍo 'ntrakūjanam || </l>

          <l xml:id="SS.6.40.174"><label>1938 ed. 6.40.174</label> atha jāte bhavejjantuḥ
            śūnapādakaraḥ kṛśaḥ |
            <caesura/>
             parvaruglaulyatṛṭchardijvarārocakadāhavām || </l>

          <l xml:id="SS.6.40.175"><label>1938 ed. 6.40.175</label> udgirec
            chuktatiktāmlalohadhūmāmagandhikam |
            <caesura/>
             prasekamukhavairasyatamakārucipīḍitaḥ || </l>

          <l xml:id="SS.6.40.176"><label>1938 ed. 6.40.176</label> vātācchūlādhikaiḥ
            pāyuhṛtpārśvodaramastakaiḥ |
            <caesura/>
             pittāt sadāhairgurubhiḥ kaphāttribhyastrilakṣaṇaiḥ || </l>

          <l xml:id="SS.6.40.177"><label>1938 ed. 6.40.177</label> doṣavarṇairnakhais
            tadvadviṇmūtranayanānanaiḥ |
            <caesura/>
             hṛtpāṇḍūdaragulmārśaḥplīhāśaṅkhī ca mānavaḥ || </l>

          <l xml:id="SS.6.40.178"><label>1938 ed. 6.40.178</label> yathā doṣocchrayaṃ
            tasya viśuddhasya yathākramam |
            <caesura/>
             peyādiṃ vitaret samyag dīpanīyopasaṃbhṛtam || </l>

          <l xml:id="SS.6.40.179"><label>1938 ed. 6.40.179</label> tataḥ
            pācanasaṃgrāhidīpanīyagaṇatrayam |
            <caesura/>
             pibet prātaḥ surāriṣṭasnehamūtrasukhāmbubhiḥ || </l>

          <l xml:id="SS.6.40.180"><label>1938 ed. 6.40.180</label> takreṇa vātha takraṃ vā
            kevalaṃ hitamucyate |
            <caesura/>
             kṛmigulmodarārśoghnīḥ kriyāś cātrāvacārayet || </l>

          <l xml:id="SS.6.40.181"><label>1938 ed. 6.40.181</label> cūrṇaṃ hiṅgvādikaṃ
            cātra ghṛtaṃ vā plīhanāśanam |
            <caesura/>
             kalkena magadhādeś ca cāṅgerīsvarasena ca || </l>

          <l xml:id="SS.6.40.182"><label>1938 ed. 6.40.182</label> caturguṇena dadhnā ca
            ghṛtaṃ siddhaṃ hitaṃ bhavet |
            <caesura/>
             jvarādīn avirodhāc ca sādhayet svaiś cikitsitaiḥ ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            'tisārapratiṣedho nāma (dvitīyo 'dhyāyaḥ, āditaḥ/) catvāriṃśo 'dhyāyaḥ ||40
            ||</p>
        </div>

        <div n="41" type="adhyāya">
          <head>ekacatvāriṃśattamo 'dhyāyaḥ | </head>
          <l xml:id="SS.6.41.1"><label>1938 ed. 6.41.1</label> athātaḥ śoṣapratiṣedhaṃ
            vyākhyāsyāmaḥ || </l>

          <l xml:id="SS.6.41.2"><label>1938 ed. 6.41.2</label> yathovāca bhagavān
            dhanvantariḥ || </l>

          <l xml:id="SS.6.41.3"><label>1938 ed. 6.41.3</label> anekarogānugato
            bahurogapurogamaḥ |
            <caesura/>
             durvijñeyo durnivāraḥ śoṣo vyādhirmahābalaḥ || </l>

          <l xml:id="SS.6.41.4"><label>1938 ed. 6.41.4</label> saṃśoṣaṇādrasādīnāṃ śoṣa
            ity abhidhīyate |
            <caesura/>
             kriyākṣayakaratvāc ca kṣaya ity ucyate punaḥ || </l>

          <l xml:id="SS.6.41.5"><label>1938 ed. 6.41.5</label> rājñaś candramaso yasmād
            abhūd eṣa kilāmayaḥ |
            <caesura/>
             tasmāt taṃ rājayakṣmeti kecidāhuḥ punarjanāḥ || </l>

          <l xml:id="SS.6.41.6"><label>1938 ed. 6.41.6</label> sa vyastair jāyate doṣair
            iti kecid vadanti hi |
            <caesura/>
             ekādaśānām ekasmin sānnidhyāt tantrayuktitaḥ || </l>

          <l xml:id="SS.6.41.7"><label>1938 ed. 6.41.7</label> kriyāṇām avibhāgena
            prāgekotpādanena ca |
            <caesura/>
             eka eva mataḥ śoṣaḥ sannipātātmako hy ataḥ || </l>

          <l xml:id="SS.6.41.8"><label>1938 ed. 6.41.8</label> udrekāttatra liṅgāni
            doṣāṇāṃ nipatanti hi |
            <caesura/>
             ksayādvegapratīghātādāghātādviṣamāśanāt || </l>

          <l xml:id="SS.6.41.9"><label>1938 ed. 6.41.9</label> jāyate
            kupitairdoṣairvyāptadehasya dehinaḥ |
            <caesura/>
             kaphapradhānairdoṣairhi ruddheṣu rasavartmasu || </l>

          <l xml:id="SS.6.41.10"><label>1938 ed. 6.41.10</label> ativyavāyino vāpi kṣīṇe
            retasyanantaram |
            <caesura/>
             kṣīyante dhātavaḥ sarve tataḥ śuṣyanti mānavaḥ || </l>

          <l xml:id="SS.6.41.11"><label>1938 ed. 6.41.11</label> bhaktadveṣo jvaraḥ śvāsaḥ
            kāsaḥ śoṇitadarśanam |
            <caesura/>
             svarabhedaś ca jāyeta ṣaḍrūpe rājayakṣmaṇi || </l>

          <l xml:id="SS.6.41.12"><label>1938 ed. 6.41.12</label> svarabhedo 'nilāñchūlaṃ
            saṃlocaś cāṃsapārśvayoḥ |
            <caesura/>
             jvaro dāho 'tisāraś ca pittādraktasya cāgamaḥ || </l>

          <l xml:id="SS.6.41.13"><label>1938 ed. 6.41.13</label> śirasaḥ
            paripūrṇatvamabhaktacchanda eva ca |
            <caesura/>
             kāsaḥ kaṇṭhasya coddhvaṃso vijñeyaḥ kaphakopataḥ || </l>

          <l xml:id="SS.6.41.14"><label>1938 ed. 6.41.14</label> ekādaśabhir ebhir vā
            ṣaḍbhir vāpi samanvitam |
            <caesura/>
             (kāsātīsārapārśvārtisvarabhedārucijvaraiḥ || </l>

          <l xml:id="SS.6.41.15"><label>1938 ed. 6.41.15</label> tribhir vā pīḍitaṃ
            liṅgairjvarakāsāsṛgāmayaiḥ |
            <caesura/>
             ) jahyācchoṣārditaṃ jantumicchan suvipulaṃ yaśaḥ || </l>

          <l xml:id="SS.6.41.16"><label>1938 ed. 6.41.16</label>
            vyāyaśokasthāviryavyāyāmadhvopavāsataḥ |
            <caesura/>
             vraṇoraḥkṣatapīḍābhyāṃ śoṣānanye vadanti hi || </l>

          <l xml:id="SS.6.41.17"><label>1938 ed. 6.41.17</label> vyavāyaśoṣī śukrasya
            kṣayaliṅgair upadrutaḥ |
            <caesura/>
             pāṇḍudeho yathāpūrvaṃ kṣīyante cāsya dhātavaḥ || </l>

          <l xml:id="SS.6.41.18"><label>1938 ed. 6.41.18</label> pradhyānaśīlaḥ srastāṅgaḥ
            śokaśoṣyapi tādṛśaḥ |
            <caesura/>
             vinā śukraksayakṛtairvikārairabhilakṣitaḥ || </l>

          <l xml:id="SS.6.41.19"><label>1938 ed. 6.41.19</label> jarāśoṣī kṛśo
            mandavīryabuddhibalendiryaḥ |
            <caesura/>
             kampano 'rucimān bhinnakāṃsyapātrahatasvaraḥ(naḥ) || </l>

          <l xml:id="SS.6.41.20"><label>1938 ed. 6.41.20</label> ṣṭhīvati śleṣmaṇā hīnaṃ
            gauravārucipīḍitaḥ |
            <caesura/>
             saṃprasrutāsyanāsākṣaḥ suptarūkṣamalacchaviḥ || </l>

          <l xml:id="SS.6.41.21"><label>1938 ed. 6.41.21</label> adhvapraśoṣī srastāṅgaḥ
            saṃbhṛṣṭaparuṣacchaviḥ |
            <caesura/>
             prasuptagātrāvayavaḥ śuṣkaklomagalānanaḥ || </l>

          <l xml:id="SS.6.41.22"><label>1938 ed. 6.41.22</label> vyāyāmaśoṣī
            bhūyiṣṭhamebhir eva samanvitaḥ |
            <caesura/>
             uraḥkṣatakṛtairliṅgaiḥ saṃyuktaś ca kṣatādvinā || </l>

          <l xml:id="SS.6.41.23"><label>1938 ed. 6.41.23</label> raktakṣayād vedanābhis
            tathaivāhārayantraṇāt |
            <caesura/>
             vraṇitasya bhavec choṣaḥ sa cāsādhyatamaḥ smṛtaḥ || </l>

          <l xml:id="SS.6.41.24"><label>1938 ed. 6.41.24</label> vyāyāmabhārādhyayanair
            abhighātātimaithunaiḥ |
            <caesura/>
             karmaṇā cāpy urasyena vakṣo yasya vidāritam |
            <caesura/>
             tasyor asi kṣate raktaṃ pūyaḥ śleṣmā ca gacchati || </l>

          <l xml:id="SS.6.41.25"><label>1938 ed. 6.41.25</label> kāsamānaś chardayec ca
            pītaraktāsitāruṇam |
            <caesura/>
             saṃtaptavakṣāḥ so 'tyarthaṃ dūyanātparitāmyati || </l>

          <l xml:id="SS.6.41.26"><label>1938 ed. 6.41.26</label> durgandhavadanocchvāso
            bhinnavarṇasvaro naraḥ |
            <caesura/>
             keṣāṃcidevaṃ śoṣo hi kāraṇairbhedamāgataḥ || </l>

          <l xml:id="SS.6.41.27"><label>1938 ed. 6.41.27</label> na tatra doṣaliṅgānāṃ
            samastānāṃ nipātanam |
            <caesura/>
             kṣayā eva hi te jñeyāḥ pratyekaṃ dhātusaṃjñitāḥ || </l>

          <l xml:id="SS.6.41.28"><label>1938 ed. 6.41.28</label> cikitsitaṃ tu teṣāṃ hi
            prāguktaṃ dhātusaṃkṣaye || </l>

          <l xml:id="SS.6.41.29"><label>1938 ed. 6.41.29</label>
            śvāsāṅgasādakaphasaṃsravatāluśoṣacchardyagnisādamadapīnasapāṇḍunidrāḥ |
            <caesura/>
             śoṣe bhaviṣyati bhavanti sa cāpi jantuḥ śuklekṣaṇe bhavati māṃsaparo ririṃsuḥ
            || </l>

          <l xml:id="SS.6.41.30"><label>1938 ed. 6.41.30</label> svapneṣu
            kākaśukaśallakinīlakaṇṭhagṛdhrās tathaiva kapayaḥ kṛkalāsakāś ca |
            <caesura/>
             taṃ vāhayanti sa nadīrvijalāś ca paśyec chuṣkāṃstarūn pavanadhūmadavārditāṃś
            ca || </l>

          <l xml:id="SS.6.41.31"><label>1938 ed. 6.41.31</label> mahāśanaṃ
            kṣīyamāṇamatīsāranipīḍitam |
            <caesura/>
             śūnamuṣkodaraṃ caiva yakṣmiṇaṃ parivarjayet || </l>

          <l xml:id="SS.6.41.32"><label>1938 ed. 6.41.32</label> upācaredātmavantaṃ
            dīptāgnimakṛśaṃ navam |
            <caesura/>
             sthirādivargasiddhena dhṛtenājāvikena ca || </l>

          <l xml:id="SS.6.41.33"><label>1938 ed. 6.41.33</label> snigdhasya mṛdu
            kartavyamūrdhvaṃ cādhaś ca śodhanam |
            <caesura/>
             āsthāpanaṃ tathā kāryaṃ śirasaś ca virecanam || </l>

          <l xml:id="SS.6.41.34"><label>1938 ed. 6.41.34</label> yavagodhūmaśālīṃś ca
            rasairbhuñjīta śodhitaḥ |
            <caesura/>
             dṛḍhe 'gnau bṛṃhayec cāpi nivṛttopadravaṃ naram || </l>

          <l xml:id="SS.6.41.35"><label>1938 ed. 6.41.35</label> vyavāyaśoṣiṇaṃ prāyo
            bhajante vātajā gadāḥ |
            <caesura/>
             bṛṃhaṇīyo vidhistasmai hitaḥ snighdo 'nilāpahaḥ || </l>

          <l xml:id="SS.6.41.36"><label>1938 ed. 6.41.36</label> kākānulūkānnakulān
            biḍālān gaṇḍūpadān vyālabileśayākhūn |
            <caesura/>
             gṛdhrāṃś ca dadyādvividhaiḥ pravādaiḥ sasaindhavān sarṣapatailabhṛṣṭān || </l>

          <l xml:id="SS.6.41.37"><label>1938 ed. 6.41.37</label> deyāni māṃsāni ca
            jāṅgalāni mudgāḍhakīsūparasāś ca hṛdyāḥ |
            <caesura/>
             kharoṣṭranāgāśvatarāśvajāni deyāni māṃsāni sukalpitāni || </l>

          <l xml:id="SS.6.41.38"><label>1938 ed. 6.41.38</label> māṃsopadaṃśāṃś ca
            pibedariṣṭān mārdvīkayuktān madirāś ca sevyāḥ |
            <caesura/>
             arkāmṛtākṣārajaloṣitebhyaḥ kṛtvā yavebhyo vividhāṃś ca bhakṣyān || </l>

          <l xml:id="SS.6.41.39"><label>1938 ed. 6.41.39</label> khādet pibet
            sarpirajāvikaṃ vā kṛśo yavāgvā saha bhaktakāle |
            <caesura/>
             sarpirmadhubhyāṃ trikaṭu pralihyāc cavyāviḍaṅgopahitaṃ kṣayārtaḥ || </l>

          <l xml:id="SS.6.41.40"><label>1938 ed. 6.41.40</label> māṃsādamāṃseṣu ghṛtaṃ ca
            siddhaṃ śosāpahaṃ kṣaudrakaṇāsametam |
            <caesura/>
             drākṣāsitāmāgadhikāvalehaḥ sakṣaudratailaḥ kṣayarogaghātī || </l>

          <l xml:id="SS.6.41.41"><label>1938 ed. 6.41.41</label> ghṛtena cājena
            samākṣikeṇa turaṅgagandhātilamāṣacūrṇam |
            <caesura/>
             sitāśvagandhāmagadhodbhavānāṃ cūrṇaṃ ghṛtakṣaudrayutaṃ pralihyāt || </l>

          <l xml:id="SS.6.41.42"><label>1938 ed. 6.41.42</label> kṣīraṃ pibed vāpy atha
            vājigandhāvipakvamevaṃ labhate 'ṅgapuṣṭim |
            <caesura/>
             tadutthitaṃ kṣīraghṛtaṃ sitāḍhyaṃ prātaḥ pibedvāpi payonupānam || </l>

          <l xml:id="SS.6.41.43"><label>1938 ed. 6.41.43</label> utsādane cāpi
            turaṅgagandhā yojyā yavāś caiva punarnave ca |
            <caesura/>
             kṛtsne vṛṣe tatkusumaiś ca siddhaṃ sarpiḥ pibetkṣaudrayutaṃ hitāśī || </l>

          <l xml:id="SS.6.41.44"><label>1938 ed. 6.41.44</label> yakṣmāṇametat prabalaṃ ca
            kāsaṃ śvāsaṃ ca hanyād api pāṇḍutāṃ ca |
            <caesura/>
             śakṛdrasā gośvagajāvyajānāṃ kvāthā mitāś cāpi tathaiva bhāgaiḥ || </l>

          <l xml:id="SS.6.41.45"><label>1938 ed. 6.41.45</label>
            mūrvāharidrākhadiradrumāṇāṃ kṣīrasya bhāgastvaparo ghṛtasya |
            <caesura/>
             bhāgān daśautān vipacedvidhijño dattvā trivargaṃ madhuraṃ ca kṛtsnam || </l>

          <l xml:id="SS.6.41.46"><label>1938 ed. 6.41.46</label> kaṭutrikaṃ caiva
            sabhadradāru ghṛtottamaṃ yakṣmanivāraṇāya |
            <caesura/>
             dve pañcamūlyau varuṇaṃ karañjaṃ bhallātakaṃ bilvapunarnave ca || </l>

          <l xml:id="SS.6.41.47"><label>1938 ed. 6.41.47</label> yavān kulatthān badarāṇi
            bhārgīṃ pāṭhāṃ hutāśaṃ samahīkadambam |
            <caesura/>
             kṛtvā kaṣāyaṃ vipaceddhi tasya ṣaḍbhir hi pātrairghṛtapātramekam || </l>

          <l xml:id="SS.6.41.48"><label>1938 ed. 6.41.48</label> vyoṣaṃ mahāvṛkṣapayo
            'bhayāṃ ca cavyaṃ surākhyaṃ lavaṇottamaṃ ca |
            <caesura/>
             etad dhi śoṣaṃ jaṭharāṇi caiva hanyāt pramehāṃś ca sahānilena || </l>

          <l xml:id="SS.6.41.49"><label>1938 ed. 6.41.49</label>
            gośvāvyajebhaiṇakharoṣṭrajātaiḥ śakṛdrasakṣīrarasakṣatotthaiḥ |
            <caesura/>
             drākṣāśvagandhāmagadhāsitābhiḥ siddhaṃ ghṛtaṃ yakṣmavikārahāri || </l>

          <l xml:id="SS.6.41.50"><label>1938 ed. 6.41.50</label>
            elājamodāmalakābhayākṣagāyatryariṣṭāsanaśālasārān |
            <caesura/>
             viḍaṅgabhallātakacitrakogrākaṭutrikāmbhodasurāṣṭrajāṃś ca || </l>

          <l xml:id="SS.6.41.51"><label>1938 ed. 6.41.51</label> paktvā jale tena paceddhi
            sarpistasmin susiddhe tvavatārite ca |
            <caesura/>
             triṃśatpalānyatra sitopalāyā dattvā tugākṣīripalāni ṣaṭ ca || </l>

          <l xml:id="SS.6.41.52"><label>1938 ed. 6.41.52</label> prasthe ghṛtasya dviguṇaṃ
            ca dadyāt kṣaudraṃ tato manthahataṃ vidadhyāt |
            <caesura/>
             palaṃ palaṃ prātarataḥ pralihya paścāt pibet kṣīramatandritaś ca || </l>

          <l xml:id="SS.6.41.53"><label>1938 ed. 6.41.53</label> etad dhi medhyaṃ paramaṃ
            pavitraṃ cakṣuṣyamāyuṣyamatho yaśasyam |
            <caesura/>
             yakṣmāṇamāśu vyapahanti caitat pāṇḍvāmayaṃ caiva bhagandaraṃ ca || </l>

          <l xml:id="SS.6.41.54"><label>1938 ed. 6.41.54</label> śvāsaṃ ca hanti
            svarabhedakāsahṛtplīhagulmagrahaṇīgadāṃś ca |
            <caesura/>
             na cātra kiṃcit parivarjanīyaṃ rasāyanaṃ caitadupāsyamānam || </l>

          <l xml:id="SS.6.41.55"><label>1938 ed. 6.41.55</label> plīhodaroktaṃ vihitaṃ ca
            sarpistrīṇyeva cānyāni hitāni cātra |
            <caesura/>
             upadravāṃś ca svaravaikṛtādīn jayed yathāsvaṃ prasamīkṣya śāstram || </l>

          <l xml:id="SS.6.41.56"><label>1938 ed. 6.41.56</label>
            ajāśakṛnmūtrapayoghṛtāsṛṅmāṃsālayāni pratisevamānaḥ |
            <caesura/>
             snānādinānāvidhinā jahāti māsādaśeṣaṃ niyamena śoṣam || </l>

          <l xml:id="SS.6.41.57"><label>1938 ed. 6.41.57</label> rasonayogaṃ vidhivat
            kṣayārtaḥ kṣīreṇa vā nāgabalāprayogam |
            <caesura/>
             seveta vā māgadhikāvidhānaṃ tathopayogaṃ jatuno 'śmajasya || </l>

          <l xml:id="SS.6.41.58"><label>1938 ed. 6.41.58</label> śokaṃ striyaṃ
            krodhamasūyanaṃ ca tyajedudārān viṣayān bhajeta |
            <caesura/>
             vaidyān dvijātīṃstridaśān gurūś ca vācaś ca puṇyāḥ śṛṇuyādbijebhyaḥ ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            (tṛtīyo 'dhyāyaḥ, ādita) ekacatvāriṃśo 'dhyāyaḥ ||41 ||</p>
        </div>
        <div n="42" type="adhyāya">
          <head>dvicatvāriṃśattamo 'dhyāyaḥ | </head>
          <l xml:id="SS.6.42.1"><label>1938 ed. 6.42.1</label> athāto gulmapratiṣedhaṃ
            vyākhyāsyāmaḥ || </l>

          <l xml:id="SS.6.42.2"><label>1938 ed. 6.42.2</label> yathovāca bhagavān
            dhanvantariḥ || </l>

          <l xml:id="SS.6.42.3"><label>1938 ed. 6.42.3</label> yathoktaiḥ kopanairdoṣāḥ
            kupitāḥ koṣṭhamāgatāḥ |
            <caesura/>
             janayanti nṛṇāṃ gulmaṃ sa pañcavidha ucyate || </l>

          <l xml:id="SS.6.42.4"><label>1938 ed. 6.42.4</label> hṛdbastyor antare granthiḥ
            saṃcārī yadi vācalaḥ |
            <caesura/>
             cayāpacayavān vṛttaḥ sa gulma iti kīrtitaḥ || </l>

          <l xml:id="SS.6.42.5ab"><label>1938 ed. 6.42.5</label> pañca gulmāśrayā nṝṇāṃ
            pārśve hṛnnābhibastayaḥ | </l>

          <l xml:id="SS.6.42.5cd">gupitānilamūlatvād gūḍhamūlodayād api || </l>

          <l xml:id="SS.6.42.6ab"><label>1938 ed. 6.42.6</label> gulmavad vā viśālatvād
            gulma ity abhidhīyate |</l>

          <l xml:id="SS.6.42.6cd">sa yasmād ātmani cayaṃ gacchaty apsv iva budbudaḥ || </l>

          <l xml:id="SS.6.42.7"><label>1938 ed. 6.42.7</label> antaḥ sarati yasmāc ca na
            pākam upayātyataḥ |
            <caesura/>
             sa vyastair jāyate doṣaiḥ samastair api cocchritaiḥ || </l>

          <l xml:id="SS.6.42.8"><label>1938 ed. 6.42.8</label> puruṣāṇāṃ tathā strīṇāṃ
            jñeyo raktena cāparaḥ |
            <caesura/>
             sadanaṃ madantā vahner āṭopo 'ntravikūjanam || </l>

          <l xml:id="SS.6.42.9ab"><label>1938 ed. 6.42.9</label> viṇmūtrānilasaṅgaś ca
            sauhityās ahatā tathā |</l>

          <l xml:id="SS.6.42.9cd"> dveṣo 'nne vāyurūrdhvaṃ ca pūrvarūpeṣu gulminām || </l>

          <l xml:id="SS.6.42.10"><label>1938 ed. 6.42.10</label> hṛtkukṣiśūlaṃ
            mukhakaṇṭhaśoṣo vāyor nirodho viṣamāgnitā ca |
            <caesura/>
             te te vikārāḥ pavanātmakāś ca bhavanti gulme 'nilasaṃbhave tu || </l>

          <l xml:id="SS.6.42.11"><label>1938 ed. 6.42.11</label>
            svedajvarāhāravidāhadāhāstṛṣṇāṅgarāgaḥ kaṭuvaktratā ca |
            <caesura/>
             pittasya liṅgānyakhilāni yāni pittātmake tāni bhavanti gulme || </l>

          <l xml:id="SS.6.42.12"><label>1938 ed. 6.42.12</label> staimity am anne
            'ruciraṅgasādaś chardiḥ praseko madhurāsyatā ca |
            <caesura/>
             kaphasya liṅgāni ca yāni tāni bhavanti gulme kaphasaṃbhave tu || </l>

          <l xml:id="SS.6.42.13"><label>1938 ed. 6.42.13</label> sarvātmakaḥ
            sarvavikārayuktaḥ so 'sādhya uktaḥ kṣatajaṃ pravakṣye |
            <caesura/>
             navaprasūtāhitabhojanā yā yā cāmagarbhaṃ visṛjedṛtau vā || </l>

          <l xml:id="SS.6.42.14"><label>1938 ed. 6.42.14</label> vāyur hi tasyāḥ parigṛhya
            raktaṃ karoti gulmaṃ sarujaṃ sadāham |
            <caesura/>
             paittasya liṅgena samānaliṅgaṃ viśeṣaṇaṃ cāpy aparaṃ nibodha || </l>

          <l xml:id="SS.6.42.15"><label>1938 ed. 6.42.15</label> na spandate nodarameti
            vṛddhiṃ bhavanti liṅgāni ca garbhiṇīnām |
            <caesura/>
             taṃ garbhakālātigame caikitsyamasṛgbhavaṃ gulmamuśanti tajjñāḥ || </l>

          <l xml:id="SS.6.42.16"><label>1938 ed. 6.42.16</label> vātagulmārditaṃ snigdhaṃ
            yuktaṃ snehavirecanaiḥ |
            <caesura/>
             upācared yathākālaṃ nirūhaiḥ sānuvāsanaiḥ || </l>

          <l xml:id="SS.6.42.17"><label>1938 ed. 6.42.17</label> pittagulmārditaṃ snigdhaṃ
            kākolyādighṛtena tu |
            <caesura/>
             viriktaṃ madhurairyogairnirūhaiḥ samupācaret || </l>

          <l xml:id="SS.6.42.18"><label>1938 ed. 6.42.18</label> śleṣmagulmārditaṃ
            snigdhaṃ pippalyādighṛtena tu |
            <caesura/>
             tīkṣṇairviriktaṃ tadrūpairnirūhaiḥ samupācaret || </l>

          <l xml:id="SS.6.42.19"><label>1938 ed. 6.42.19</label> sannipātotthite gulme
            tridoṣaghno vidhirhitaḥ |
            <caesura/>
             pittavadraktagulminyā nāryāḥ kāryaḥ kriyāvidhiḥ || </l>

          <l xml:id="SS.6.42.20"><label>1938 ed. 6.42.20</label> viśeṣamaparaṃ cāsyāḥ śṛṇu
            raktavibhedanam |
            <caesura/>
             palāśakṣāratoyena siddhaṃ sarpiḥ prayojayet || </l>

          <l xml:id="SS.6.42.21ab"><label>1938 ed. 6.42.21</label> dadyād uttarabastiṃ ca
            pippalyādighṛtena tu | </l>

          <l xml:id="SS.6.42.21cd"> uṣṇair vā bhedayed bhinne vidhirāsṛgdaro hitaḥ || </l>

          <l xml:id="SS.6.42.22"><label>1938 ed. 6.42.22</label> ānūpaudakamajjāno vasā
            tailaṃ ghṛtaṃ dadhi |
            <caesura/>
             vipakvam ekataḥ śastaṃ vātagulme 'nuvāsanam || </l>

          <l xml:id="SS.6.42.23"><label>1938 ed. 6.42.23</label> jāṅgalaikaśaphānāṃ tu
            vasā sarpiś ca paittike |
            <caesura/>
             tailaṃ jāṅgalamajjāna evaṃ gulme kaphotthite || </l>

          <l xml:id="SS.6.42.24"><label>1938 ed. 6.42.24</label> dhātrīphalānāṃ svarase
            ṣaḍaṅgaṃ vipaced ghṛtam |
            <caesura/>
             śarkarāsaindhavopetaṃ tad dhitaṃ vātagulmine || </l>

          <l xml:id="SS.6.42.25"><label>1938 ed. 6.42.25</label>
            citrakavyoṣasindhūtthapṛthvīkācavyadāḍimaiḥ |
            <caesura/>
             dīpyakagranthikājājīhapuṣādhānyakaiḥ samaiḥ || </l>

          <l xml:id="SS.6.42.26"><label>1938 ed. 6.42.26</label>
            dadhyāranālabadaramūlakasvarasairghṛtam |
            <caesura/>
             tatpibedvātagulmāgnidaurbalyāṭopaśūlanut || </l>

          <l xml:id="SS.6.42.27"><label>1938 ed. 6.42.27</label>
            hiṅgusauvarcalājājīviḍadāḍimadīpyakaiḥ |
            <caesura/>
             puṣkaravyoṣadhānyāmlavetasakṣāracitrakaiḥ || </l>

          <l xml:id="SS.6.42.28"><label>1938 ed. 6.42.28</label>
            śaṭīvacājagandhailāsurasaiś ca vipācitam |
            <caesura/>
             śūlānāhaharaṃ sarpirdadhnā cānilagulminām || </l>

          <l xml:id="SS.6.42.29"><label>1938 ed. 6.42.29</label>
            viḍadāḍimasindhūtthahutabhugvyoṣajīrakaiḥ |
            <caesura/>
             hiṅgusauvarcalakṣārarugvṛkṣāmlāmlavetasaiḥ || </l>

          <l xml:id="SS.6.42.30"><label>1938 ed. 6.42.30</label> bījapūrarasopetaṃ
            sarpirdadhicaturguṇam |
            <caesura/>
             sādhitṃ dādhikaṃ nāma gulmahṛt plīhaśūlajit || </l>

          <l xml:id="SS.6.42.31"><label>1938 ed. 6.42.31</label> rasonasvarase sarpiḥ
            pañcamūlarasānvitam |
            <caesura/>
             surāranāladadhyamlamūlakasvarasaiḥ saha || </l>

          <l xml:id="SS.6.42.32"><label>1938 ed. 6.42.32</label>
            vyoṣadāḍimavṛkṣāmlayavānīcavyasaindhavaiḥ |
            <caesura/>
             hiṅgvamlavetasājājīdīpyakaiś ca samāṃśikaiḥ || </l>

          <l xml:id="SS.6.42.33"><label>1938 ed. 6.42.33</label> siddhaṃ
            gulmagrahaṇyarśaḥśvāsonmādakṣayajvarān |
            <caesura/>
             kāsāpasmāramandāgniplīhaśūlānilāñjayet || </l>

          <l xml:id="SS.6.42.34"><label>1938 ed. 6.42.34</label> dadhi sauvīrakaṃ sarpiḥ
            kvāthau mudgakulatthajau |
            <caesura/>
             pañcāḍhakāni vipaced āvāpya dvipalāny atha || </l>

          <l xml:id="SS.6.42.35"><label>1938 ed. 6.42.35</label> sauvarcalaṃ sarjikāṃ ca
            devadārv atha saindhavam |
            <caesura/>
             vātagulmāpahaṃ sarpir etad dīpanam eva ca || </l>

          <l xml:id="SS.6.42.36"><label>1938 ed. 6.42.36</label> tṛṇamūlakaṣāye tu
            jīvanīyaiḥ pacedghṛtam |
            <caesura/>
             nyagrodhādigaṇe vāpi gaṇe vāpy utpalādike || </l>

          <l xml:id="SS.6.42.37"><label>1938 ed. 6.42.37</label> raktapittotthitaṃ ghnanti
            ghṛtāny etāny asaṃśayam |
            <caesura/>
             āragvadhādau vipaceddīpanīyayutaṃ ghṛtam || </l>

          <l xml:id="SS.6.42.38"><label>1938 ed. 6.42.38</label> kṣāravarge pacec cānyat
            pacen mūtragaṇe 'param |
            <caesura/>
             ghnanti gulmaṃ kaphodbhūtaṃ ghṛtānyetānyasaṃśayam || </l>

          <l xml:id="SS.6.42.39"><label>1938 ed. 6.42.39</label> yathādoṣocchrayaṃ cāpi
            cikitsetsānnipātikam |
            <caesura/>
             cūrṇaṃ hiṅgvādikaṃ vāpi ghṛtaṃ vā plīhanāśanam || </l>

          <l xml:id="SS.6.42.40"><label>1938 ed. 6.42.40</label> pibed gulmāpahaṃ kāle
            sarpistailvakam eva vā |
            <caesura/>
             tilekṣurakapālāśasārṣapaṃ yāvanālajam || </l>

          <l xml:id="SS.6.42.41"><label>1938 ed. 6.42.41</label> bhasma mūlakajaṃ cāpi
            gojāvikharahantinām |
            <caesura/>
             mūtreṇa mahiṣīṇāṃ ca pālikaiś cāvacūrṇitaiḥ || </l>

          <l xml:id="SS.6.42.42"><label>1938 ed. 6.42.42</label>
            kuṣṭhasaindhavayaṣṭyāhvanāgarakṛmighātibhiḥ |
            <caesura/>
             sājamodaiś ca daśabhiḥ sāmudrāc ca palairyutam || </l>

          <l xml:id="SS.6.42.43"><label>1938 ed. 6.42.43</label> ayaḥpātre 'gninālpena
            paktvā lehyam(laham) athoddharet |
            <caesura/>
             tasya mātrāṃ pibed dadhnā surayā sarpiṣāpi vā || </l>

          <l xml:id="SS.6.42.44"><label>1938 ed. 6.42.44</label> dhānyāmlenoṣṇatoyena
            kaulatthena rasena vā |
            <caesura/>
             gulmān vātavikārāṃś ca kṣāro 'yaṃ hantyasaṃśayam || </l>

          <l xml:id="SS.6.42.45"><label>1938 ed. 6.42.45</label> svarjikākuṣṭhasahitaḥ
            kṣāraḥ ketakijo 'pi vā |
            <caesura/>
             tailena śamayet pīto gulmaṃ pavanasaṃbhavam || </l>

          <l xml:id="SS.6.42.46"><label>1938 ed. 6.42.46</label> pītaṃ sukhāmbunā vāpi
            svarjikākuṣṭhasaindhavam |
            <caesura/>
             vṛś cīvamurubūkaṃ(vṛś cīramurubūkaṃ) ca varṣābhūrbṛhatīdvayam || </l>

          <l xml:id="SS.6.42.47"><label>1938 ed. 6.42.47</label> citrakaṃ ca jaladroṇe
            paktvā pādāvaśeṣitam |
            <caesura/>
             māgadhīciktrakakṣaudralipte kumbhe nidhāpayet || </l>

          <l xml:id="SS.6.42.48"><label>1938 ed. 6.42.48</label> madhunaḥ prasthamāvāpya
            pathyācūrṇārdhasaṃyutam |
            <caesura/>
             busoṣitaṃ daśāhaṃ tu jīrṇabhaktaḥ piben naraḥ || </l>

          <l xml:id="SS.6.42.49"><label>1938 ed. 6.42.49</label> ariṣṭo 'yaṃ jayed
            gulmamavipākamarocakam |
            <caesura/>
             pāṭhānikumbharajanītrikaṭutriphalāgnikam || </l>

          <l xml:id="SS.6.42.50"><label>1938 ed. 6.42.50</label> lavaṇaṃ vṛkṣabījaṃ ca
            tulyaṃ syād anavo guḍaḥ |
            <caesura/>
             pathyābhir vā yutaṃ cūrṇaṃ gavāṃ mūtrayutaṃ pacet || </l>

          <l xml:id="SS.6.42.51"><label>1938 ed. 6.42.51</label> guṭikāstadghṛnībhūtaṃ
            kṛtvā khādedabhuktavān |
            <caesura/>
             gulmaplīhāgnisādāṃtā nāśayeyuraśeṣataḥ || </l>

          <l xml:id="SS.6.42.52"><label>1938 ed. 6.42.52</label> hṛdrogaṃ grahaṇīdoṣaṃ
            pāṇḍurogaṃ ca dāruṇam |
            <caesura/>
             saśūle sonnate 'spande dāhapākaruganvite || </l>

          <l xml:id="SS.6.42.53ab"><label>1938 ed. 6.42.53</label> gulme raktaṃ
            jalaukobhiḥ sirāmokṣeṇa vā haret |</l>

          <l xml:id="SS.6.42.53cd"> sukhoṣṇā jāṅgalarasāḥ susnigdhā vyaktasaindhavāḥ || </l>

          <l xml:id="SS.6.42.54ab"><label>1938 ed. 6.42.54</label> kaṭutrikasamāyuktā
            hitāḥ pāne tu gulminām |</l>

          <l xml:id="SS.6.42.54cd"> peyā vātaharaiḥ siddhāḥ kaulatthāḥ saṃskṛtā rasāḥ || </l>

          <l xml:id="SS.6.42.55"><label>1938 ed. 6.42.55</label> khalāḥ sapañcamūlāś ca
            gulmināṃ bhojane hitāḥ |
            <caesura/>
             baddhavarconilānāṃ tu sārdrakaṃ kṣīramiṣyate || </l>

          <l xml:id="SS.6.42.56"><label>1938 ed. 6.42.56</label> kumbhīpiṇḍeṣṭakāsvedān
            kārayet kuśalo bhiṣak |
            <caesura/>
             gulminaḥ sarva evoktā durvirecyatamā bhṛśam || </l>

          <l xml:id="SS.6.42.57"><label>1938 ed. 6.42.57</label> ataśaitāṃs tu susvinnān
            sraṃsanenopapādayet |
            <caesura/>
             vimlāpanābhyañjanāni tathaiva dahanāni ca || </l>

          <l xml:id="SS.6.42.58"><label>1938 ed. 6.42.58</label> upanāhāś ca kartavyāḥ
            sukhoṣṇāḥ sālvaṇādayaḥ |
            <caesura/>
             udaroktāni sarpīṃṣi mūtravartikriyās tathā || </l>

          <l xml:id="SS.6.42.59"><label>1938 ed. 6.42.59</label> lavaṇāni ca yojyāni
            yānyuktānyanilāmaye |
            <caesura/>
             vātavarconirodhe tu sāmudrārdrakasarṣapaiḥ || </l>

          <l xml:id="SS.6.42.60"><label>1938 ed. 6.42.60</label> kṛtvā pāyau vidhātavyā
            vartayo maricottarāḥ |
            <caesura/>
             dantīcitrakamūleṣu tathā vātahareṣu ca || </l>

          <l xml:id="SS.6.42.61"><label>1938 ed. 6.42.61</label> kuryād ariṣṭān sarvāṃś ca
            ślokasthāne yatheritān |
            <caesura/>
             khādedvāpyaṅkurān bhṛṣṭān pūtīkanṛpavṛkṣayoḥ || </l>

          <l xml:id="SS.6.42.62"><label>1938 ed. 6.42.62</label> ūrdhvavātaṃ manuṣyaṃ ca
            gulminaṃ na nirūhayet |
            <caesura/>
             pibettrivṛnnāgaraṃ vā saguḍāṃ vā harītakīm || </l>

          <l xml:id="SS.6.42.63"><label>1938 ed. 6.42.63</label> gugguluṃ trivṛtāṃ dantīṃ
            dravantīṃ saindhavaṃ vacām |
            <caesura/>
             mūtramadyapayodrākṣārasairvīkṣya balābalam || </l>

          <l xml:id="SS.6.42.64"><label>1938 ed. 6.42.64</label> evaṃ pīlūni bhṛṣṭāni
            pibet salavaṇāni tu |
            <caesura/>
             pippalīpippalīmūlacavyacitrakasaindhavaiḥ || </l>

          <l xml:id="SS.6.42.65"><label>1938 ed. 6.42.65</label> yuktā hanti surā gulmaṃ
            śīghraṃ kāle prayojitā |
            <caesura/>
             baddhaviṇmāruto gulmī bhuñjīta payasā yavān || </l>

          <l xml:id="SS.6.42.66"><label>1938 ed. 6.42.66</label> kulmāṣān vā bahusnehān
            bhakṣyellavaṇottarān |
            <caesura/>
             athāsyopadravaḥ śūlaḥ kathaṃcid upajāyate || </l>

          <l xml:id="SS.6.42.67"><label>1938 ed. 6.42.67</label>śūlaṃ nikhānitamivāsukhaṃ
            yena tu vattyasau |
            <caesura/>
             tatra viṇmūtrasaṃrodhaḥ kṛcchrocchvāsaḥ sthirāṅgatā || </l>

          <l xml:id="SS.6.42.68"><label>1938 ed. 6.42.68</label> tṛṣṇā dāho bhramo 'nnasya
            vidagdhaparivṛddhitā |
            <caesura/>
             romaharṣo 'ruciś chardir bhuktavṛddhir jaḍāṅgatā || </l>

          <l xml:id="SS.6.42.69"><label>1938 ed. 6.42.69</label> vāyvādibhir yathāsaṅkhyāṃ
            miśrair vā vīkṣya yojayet |
            <caesura/>
             pathyātrilavaṇaṃ kṣāraṃ hiṅgutumburupauṣkaram || </l>

          <l xml:id="SS.6.42.70"><label>1938 ed. 6.42.70</label> yavānīṃ ca haridrāṃ ca
            viḍaṅgānyamlavetasam |
            <caesura/>
             vidārītriphalābhīruśṛṅgāṭīguḍaśarkarāḥ || </l>

          <l xml:id="SS.6.42.71"><label>1938 ed. 6.42.71</label>
            kāśmarīphalayaṣṭyāhvaparūṣakahimāni ca |
            <caesura/>
             ṣaḍgranthātiviṣādārupathyāmaricavṛkṣajān || </l>

          <l xml:id="SS.6.42.72"><label>1938 ed. 6.42.72</label> kṛṣṇāmūlakacanvyaṃ ca
            nāgarakṣāracitrakān |
            <caesura/>
             uṣṇāmlakāñjikakṣīratoyaiḥ ślokasamāpanān || </l>

          <l xml:id="SS.6.42.73"><label>1938 ed. 6.42.73</label> yathākramaṃ vimiśrāṃś ca
            dvandve sarvāṃś ca sarvaje |
            <caesura/>
             tathaiva sekāvagāhapradehābhyaṅgabhojanam || </l>

          <l xml:id="SS.6.42.74"><label>1938 ed. 6.42.74</label> śiśirodakapūrṇānāṃ
            bhājanānāṃ ca dhāraṇam |
            <caesura/>
             vamanonmardanasvedalaṅghanakṣapaṇakriyāḥ || </l>

          <l xml:id="SS.6.42.75"><label>1938 ed. 6.42.75</label> snehādiś ca karamaḥ sarvo
            viśeṣeṇopadiśyate |
            <caesura/>
             vallūraṃ mūlakaṃ matsyān śuṣkaśākāni vaidalam || </l>

          <l xml:id="SS.6.42.76"><label>1938 ed. 6.42.76</label> na khādedālukaṃ gulmī
            madhurāṇi phalāni ca |
            <caesura/>
             vinā gulmena yacchūlaṃ gulmasthāneṣu jāyate || </l>

          <l xml:id="SS.6.42.77"><label>1938 ed. 6.42.77</label> nidānaṃ tasya vakṣyāmi
            rūpaṃ ca sacikitsitam |
            <caesura/>
             vātamūtrapurīṣāṇāṃ nigrahādatibhojanāt || </l>

          <l xml:id="SS.6.42.78"><label>1938 ed. 6.42.78</label>
            ajīrṇādhyaśanāyāsaviruddhānnopasevanāt |
            <caesura/>
             pānīyapānāt kṣutkāle virūḍhānāṃ ca sevanāt || </l>

          <l xml:id="SS.6.42.79"><label>1938 ed. 6.42.79</label> piṣṭānnaśuṣkamāṃsānām
            upayogāttathaiva ca |
            <caesura/>
             evaṃvidhānāṃ dravyāṇāmanyeṣāṃ copasevanāt || </l>

          <l xml:id="SS.6.42.80"><label>1938 ed. 6.42.80</label> vāyuḥ prakupitaḥ koṣṭhe
            śūlaṃ saṃjanayed bhṛśam |
            <caesura/>
             nirucchvāsī bhavettena vedanāpīḍito naraḥ || </l>

          <l xml:id="SS.6.42.81"><label>1938 ed. 6.42.81</label>śaṅkusphoṭanavattasya
            yasmāttīvrāś ca vedanāḥ |
            <caesura/>
             śūlāsaktasya lakṣyante tasmācchūlamihocyate || </l>

          <l xml:id="SS.6.42.82"><label>1938 ed. 6.42.82</label> nirāhārasya yasyaiva
            tīvraṃ śūlamudīryate |
            <caesura/>
             prastabdhagātro bhavati kṛcchreṇocchvasitīva ca || </l>

          <l xml:id="SS.6.42.83"><label>1938 ed. 6.42.83</label> vātamūtrapurīṣāṇi
            kṛcchreṇa kurute naraḥ |
            <caesura/>
             etairliṅgairvijānīyācchūlaṃ vātasamudbhavam || </l>

          <l xml:id="SS.6.42.84"><label>1938 ed. 6.42.84</label> tṛṣṇā dāho mado mūrcchā
            tīvraṃ śūlaṃ tathaiva ca |
            <caesura/>
             śītābhikāmo bhavati śītenaiva praśāmyati || </l>

          <l xml:id="SS.6.42.85"><label>1938 ed. 6.42.85</label>
            etairliṅgairvijānīyācchūlaṃ pittasamudbhavam |
            <caesura/>
             śūlenotpīḍyamānasya hṛllāsa upajāyate || </l>

          <l xml:id="SS.6.42.86"><label>1938 ed. 6.42.86</label> atīva pūrṇakoṣṭhatvaṃ
            tathaiva gurugātratā |
            <caesura/>
             etacchleṣmasamutthasya śūlasyoktaṃ nidarśanam || </l>

          <l xml:id="SS.6.42.87"><label>1938 ed. 6.42.87</label> sarvāṇi dṛṣṭvā rūpāṇi
            nirdiśetsānnipātikam |
            <caesura/>
             sannipātasamutthānamasādhyaṃ taṃ vinirdiśet || </l>

          <l xml:id="SS.6.42.88"><label>1938 ed. 6.42.88</label> śūlānāṃ lakṣaṇaṃ proktaṃ
            cikitsāṃ tu nibodha me |
            <caesura/>
             āśukārī hi pavanastasmāt taṃ tvarayā jayet || </l>

          <l xml:id="SS.6.42.89"><label>1938 ed. 6.42.89</label> tasya śūlābhipannasya
            sveda eva sukhāvahaḥ |
            <caesura/>
             pāyasaiḥ kṛśarāpiṇḍaiḥ snigdhair vā piśitairhitaḥ || </l>

          <l xml:id="SS.6.42.90"><label>1938 ed. 6.42.90</label> trivṛcchākena vā
            snigdhamuṣṇaṃ bhiñjīta bhojanam |
            <caesura/>
             cirabilvāṅkurān vāpi tailabhṛṣṭāṃs tu bhakṣayet || </l>

          <l xml:id="SS.6.42.91"><label>1938 ed. 6.42.91</label> vaihaṅgāṃś ca rasān
            snigdhān jāṅgalān śūlapīḍitaḥ |
            <caesura/>
             yathālābhaṃ niṣeveta māṃsāni bilaśāyinām || </l>

          <l xml:id="SS.6.42.92"><label>1938 ed. 6.42.92</label> surā sauvīrakaṃ cukraṃ
            mastūdaśvittathā dadhi |
            <caesura/>
             sakālalavaṇaṃ peyaṃ śūle vātasamudbhave || </l>

          <l xml:id="SS.6.42.93"><label>1938 ed. 6.42.93</label> kulatthayūṣo yuktāmlo
            lāvakīyūṣasaṃskṛtaḥ |
            <caesura/>
             sasaindhavaḥ samarico vātaśūlavināśanaḥ || </l>

          <l xml:id="SS.6.42.94"><label>1938 ed. 6.42.94</label>
            viḍaṅgaśigrukampillapathyāśyāmāmlavetasān |
            <caesura/>
             surasāmaśvamūtrīṃ ca sauvarcalayutān pibet || </l>

          <l xml:id="SS.6.42.95"><label>1938 ed. 6.42.95</label> madyena vātajaṃ śūlaṃ
            kṣipram eva praśāmyati |
            <caesura/>
             pṛthvīkājājicavikāyavānīvyoṣacitrakāḥ || </l>

          <l xml:id="SS.6.42.96"><label>1938 ed. 6.42.96</label> pippalyaḥ pippalīmūlaṃ
            saindhavaṃ ceti cūrṇayet |
            <caesura/>
             tāni cūrṇāni payasā pibet kāmbalikena vā || </l>

          <l xml:id="SS.6.42.97"><label>1938 ed. 6.42.97</label> madhvāsavena cukreṇa
            surāsauvīrakeṇa vā |
            <caesura/>
             athavaitāni(athacaitāni) cūrṇāni mātuluṅgarasena vā || </l>

          <l xml:id="SS.6.42.98"><label>1938 ed. 6.42.98</label> tathā badarayūṣeṇa
            bhāvitāni punaḥ punaḥ |
            <caesura/>
             tāni hiṅgupragāḍhāni saha śarkarayā pibet || </l>

          <l xml:id="SS.6.42.99"><label>1938 ed. 6.42.99</label> saha dāḍimasāreṇa vartiḥ
            kāryā bhiṣagjitā |
            <caesura/>
             sā vartirvātikaṃ śūlaṃ kṣipram eva vyapohati || </l>

          <l xml:id="SS.6.42.100"><label>1938 ed. 6.42.100</label> guḍatailena vā līḍhā
            pītā madyena vā punaḥ |
            <caesura/>
             bubhukṣāprabhave śūle laghu saṃtarpaṇaṃ hitam || </l>

          <l xml:id="SS.6.42.101"><label>1938 ed. 6.42.101</label> uṣṇaiḥ
            kṣīrairyavāgūbhiḥ snigdhairmāṃsarasais tathā |
            <caesura/>
             vātaśūle samutpanne rūkṣaṃ snigdhena bhojayet || </l>

          <l xml:id="SS.6.42.102"><label>1938 ed. 6.42.102</label> susaṃskṛtāḥ pradeyāḥ
            syurghṛtapūrā viśeṣataḥ |
            <caesura/>
             vāruṇīṃ ca pibejjantus tathā saṃpadyate sukhī || </l>

          <l xml:id="SS.6.42.103"><label>1938 ed. 6.42.103</label> etadvātasamutthasya
            śūlasyoktaṃ cikitsitam |
            <caesura/>
             atha pittasamutthasya kriyāṃ vakṣyāmyataḥ param || </l>

          <l xml:id="SS.6.42.104"><label>1938 ed. 6.42.104</label> sa sukhaṃ chardayitvā
            tu pītvā śītodakaṃ naraḥ |
            <caesura/>
             śītalāni ca seveta sarvāṇyuṣṇāni varjayet || </l>

          <l xml:id="SS.6.42.105"><label>1938 ed. 6.42.105</label> maṇirājatatāmrāṇi
            bhājanāni ca sarvaśaḥ |
            <caesura/>
             vāripūrṇāni tānyasya śūlasyopari nikṣipet || </l>

          <l xml:id="SS.6.42.106"><label>1938 ed. 6.42.106</label> guḍaḥ śāliryavāḥ kṣīraṃ
            sarpiḥpānaṃ virecanam |
            <caesura/>
             jāṅgalāni ca māṃsāni bheṣajaṃ pittaśūlinām || </l>

          <l xml:id="SS.6.42.107"><label>1938 ed. 6.42.107</label> rasān seveta pittaghnān
            pittalāni vivarjayet |
            <caesura/>
             pālāśaṃ dhānvanaṃ vāpi pibedyūṣaṃ saśarkaram || </l>

          <l xml:id="SS.6.42.108"><label>1938 ed. 6.42.108</label> parūṣakāṇi
            mṛdvīkākharjūrodakajānyapi |
            <caesura/>
             tat pibec charkarāyuktaṃ pittaśūlanivāraṇam || </l>

          <l xml:id="SS.6.42.109"><label>1938 ed. 6.42.109</label> aśane bhuktamātre tu
            prakopaḥ ślaiṣmikasya ca |
            <caesura/>
             vamanaṃ kārayettatra pippalīvāriṇā bhiṣak || </l>

          <l xml:id="SS.6.42.110"><label>1938 ed. 6.42.110</label> rūkṣaḥ svedaḥ prayojyaḥ
            syād anyāś coṣṇāḥ kriyā hitāḥ |
            <caesura/>
             pippalī śṛṅgaveraṃ ca śleṣmaśūle bhiṣagjitam || </l>

          <l xml:id="SS.6.42.111"><label>1938 ed. 6.42.111</label> pāṭhāṃ vacāṃ trikaṭukaṃ
            tathā kaṭukarohiṇīm |
            <caesura/>
             citrakasya ca niryūhe pibedyūṣaṃ sahārjakam || </l>

          <l xml:id="SS.6.42.112"><label>1938 ed. 6.42.112</label> eraṇḍaphalamūlāni mūlaṃ
            gokṣurakasya ca |
            <caesura/>
             śālaparṇīṃ pṛśniparṇīṃ bṛhatīṃ kaṇṭakārikām || </l>

          <l xml:id="SS.6.42.113"><label>1938 ed. 6.42.113</label> dadyācchṛgālavinnāṃ ca
            sahadevāṃ tathaiva ca |
            <caesura/>
             mahāsahāṃ kṣudrasahāṃ mūlamikṣurakasya ca || </l>

          <l xml:id="SS.6.42.114"><label>1938 ed. 6.42.114</label> etat saṃbhṛtya
            saṃbhāraṃ jaladroṇe vipācayet |
            <caesura/>
             caturbhāgāvaśeṣaṃ tu yavakṣārayutaṃ pibet || </l>

          <l xml:id="SS.6.42.115"><label>1938 ed. 6.42.115</label> vātikaṃ paittikaṃ vāpi
            ślaiṣmikaṃ sānnipātikam |
            <caesura/>
             prasahya nāśayec chūlaṃ chinnābhram iva mārutaḥ || </l>

          <l xml:id="SS.6.42.116"><label>1938 ed. 6.42.116</label> pippalī svarjikākṣāro
            yavāś citraka eva ca |
            <caesura/>
             sevyaṃ caitat samānīya bhasma kuryād vicakṣaṇaḥ || </l>

          <l xml:id="SS.6.42.117"><label>1938 ed. 6.42.117</label> taduṣṇavāriṇā pītaṃ
            śleṣmaśūle bhiṣagjitam |
            <caesura/>
             ruṇaddhi mārutaṃ śleṣmā kukṣipārśvavyavasthitaḥ || </l>

          <l xml:id="SS.6.42.118"><label>1938 ed. 6.42.118</label> sa saṃruddhaḥ karotyāśu
            sādhmānaṃ guḍguḍāyanam |
            <caesura/>
             sūcībhir iva nistodaṃ kṛcchrocchvāsī tadā naraḥ || </l>

          <l xml:id="SS.6.42.119"><label>1938 ed. 6.42.119</label> nānnaṃ vāñchati no
            nidrām upaity artinipīḍitaḥ |
            <caesura/>
             pārśvaśūlaḥ sa vijñeyaḥ kaphānilasamudbhavaḥ || </l>

          <l xml:id="SS.6.42.120"><label>1938 ed. 6.42.120</label> tatra puṣkaramūlāni
            hiṅgu sauvarcalaṃ viḍam |
            <caesura/>
             saindhavaṃ tumburuṃ pathyāṃ cūrṇaṃ kṛtvā tu pāyayet || </l>

          <l xml:id="SS.6.42.121"><label>1938 ed. 6.42.121</label> pārśvahṛdbastiśūleṣu
            yavakvāthena saṃyutam |
            <caesura/>
             sarpiḥ plīhodaroktaṃ vā ghṛtaṃ vā hiṅgusaṃyutam || </l>

          <l xml:id="SS.6.42.122"><label>1938 ed. 6.42.122</label> bījapūrakasāraṃ vā
            payasā saha sādhitam |
            <caesura/>
             eraṇḍatailamathavā madyamas tu payorasaiḥ || </l>

          <l xml:id="SS.6.42.123"><label>1938 ed. 6.42.123</label> bhojayec cāpi payasā
            jāṅgalena rasena vā |
            <caesura/>
             prakupyati yadā kukṣau vahnimākramya mārutaḥ || </l>

          <l xml:id="SS.6.42.124"><label>1938 ed. 6.42.124</label> tadāsya bhojanaṃ
            bhuktaṃ sopastambhaṃ na pacyate |
            <caesura/>
             ucchvasity āmaśakṛtā śūlenāhanyate muhuḥ || </l>

          <l xml:id="SS.6.42.125"><label>1938 ed. 6.42.125</label> naivāsane na śayane
            tiṣṭhan vā labhate sukham |
            <caesura/>
             kukṣiśūla iti khyāto vātādāmasamudbhavaḥ || </l>

          <l xml:id="SS.6.42.126"><label>1938 ed. 6.42.126</label> vamanaṃ kārayettatra
            laṅghayed vā yathābalam |
            <caesura/>
             saṃsargapācanaṃ kuryād amlair dīpanasaṃyutaiḥ || </l>

          <l xml:id="SS.6.42.127"><label>1938 ed. 6.42.127</label> nāgaraṃ dīpyakaṃ cavyaṃ
            hiṅgu sauvarcalaṃ viḍam |
            <caesura/>
             mātuluṅgasya bījāni tathā śyāmorubūkayoḥ || </l>

          <l xml:id="SS.6.42.128"><label>1938 ed. 6.42.128</label> bṛhatyāḥ kaṇṭakāryāś ca
            kvāthaṃ śūlaharaṃ pibet |
            <caesura/>
             vacā sauvarcalaṃ hiṅgu kuṣṭhaṃ sātiviṣābhayā || </l>

          <l xml:id="SS.6.42.129"><label>1938 ed. 6.42.129</label> kuṭajasya ca bījāni
            sadyaḥśūlaharāṇi tu |
            <caesura/>
             virecane prayuñjīta jñātvā doṣabalābalam || </l>

          <l xml:id="SS.6.42.130"><label>1938 ed. 6.42.130</label> snehabastīnnirūhāṃś ca
            kuryād doṣanibarhaṇān |
            <caesura/>
             upanāhāḥ snehasekā dhānyāmlapariṣecanam || </l>

          <l xml:id="SS.6.42.131"><label>1938 ed. 6.42.131</label> avagāhāś ca śasyante
            yaccānyadapi taddhitam |
            <caesura/>
             kaphapittāvaruddhas tu māruto rasamūrcchitaḥ || </l>

          <l xml:id="SS.6.42.132"><label>1938 ed. 6.42.132</label> hṛdisthaḥ kurute
            śūlamucchvāsārodhakaṃ param |
            <caesura/>
             sa hṛcchūla iti khyāto rasamārutasaṃbhavaḥ || </l>

          <l xml:id="SS.6.42.133"><label>1938 ed. 6.42.133</label> tatrāpi karmābhihitaṃ
            yaduktaṃ hṛdvikāriṇām |
            <caesura/>
             saṃrodhāt kupito vāyurbastimāvṛtya tiṣṭhati || </l>

          <l xml:id="SS.6.42.134"><label>1938 ed. 6.42.134</label> bastivaṅkṣaṇanābhīṣu
            tataḥ śūlo 'sya jāyate |
            <caesura/>
             viṇmūtravātasaṃrodhī bastiśūlaḥ sa mārutāt || </l>

          <l xml:id="SS.6.42.135"><label>1938 ed. 6.42.135</label> nābhyāṃ
            vaṅkṣaṇapārśveṣu kukṣau meḍhrāntramardakaḥ |
            <caesura/>
             mūtramāvṛtya gṛhṇāti mūtraśūlaḥ sa mārutāt || </l>

          <l xml:id="SS.6.42.136"><label>1938 ed. 6.42.136</label> vāyuḥ prakupito yasya
            rūkṣāhārasya dehinaḥ |
            <caesura/>
             malaṃ ruṇaddhi koṣṭhasthaṃ mandīkṛtya tu pāvakam || </l>

          <l xml:id="SS.6.42.137"><label>1938 ed. 6.42.137</label> śūlaṃ saṃjanayaṃstīvraṃ
            srotāṃsyāvṛtya tasya hi |
            <caesura/>
             dakṣiṇaṃ yadi vā vāmaṃ kukṣimādāya jāyate || </l>

          <l xml:id="SS.6.42.138"><label>1938 ed. 6.42.138</label> sarvatra vardhate
            kṣipraṃ bhramannatha saghoṣavān |
            <caesura/>
             pipāsā vardhate tīvrā bhramo mūrcchā ca jāyate || </l>

          <l xml:id="SS.6.42.139"><label>1938 ed. 6.42.139</label> uccārito mūtritaś ca na
            śāntimadhigacchati |
            <caesura/>
             viṭśūlametajjānīyādbhiṣak paramadāruṇam || </l>

          <l xml:id="SS.6.42.140"><label>1938 ed. 6.42.140</label> kṣipraṃ doṣaharaṃ
            kāryaṃ bhiṣajā sādhu jānatā |
            <caesura/>
             svedanaṃ śamanaṃ caiva nirūhāḥ snehabastayaḥ || </l>

          <l xml:id="SS.6.42.141"><label>1938 ed. 6.42.141</label> pūrvoddiṣṭān pāyayeta
            yogān koṣṭhaviśodhanān |
            <caesura/>
             udāvartaharāś cāsya kriyāḥ sarvāḥ sukhāvahāḥ || </l>

          <l xml:id="SS.6.42.142"><label>1938 ed. 6.42.142</label> atimātraṃ yadā bhuktaṃ
            pāvake mṛdutāṃ gate |
            <caesura/>
             sthirībhūtaṃ tu tatkoṣṭhe vāyurāvṛtya tiṣṭhati || </l>

          <l xml:id="SS.6.42.143"><label>1938 ed. 6.42.143</label> avipākagataṃ hy annaṃ
            śūlaṃ tīvraṃ karotyati |
            <caesura/>
             mūrcchādhmānaṃ vidāhaś ca hṛdutkleśo vilambikā || </l>

          <l xml:id="SS.6.42.144"><label>1938 ed. 6.42.144</label> viricyate chardayati
            kampate 'tha vimuhyati |
            <caesura/>
             avipākād bhavec chūlas tv annadoṣasamudbhavaḥ || </l>

          <l xml:id="SS.6.42.145"><label>1938 ed. 6.42.145</label> vamanaṃ laṅghanaṃ
            svedaḥ pācanaṃ phalavartayaḥ |
            <caesura/>
             kṣārāś cūrṇāni guṭikāḥ śasyante śūlanāśanāḥ ||
            <caesura/>
             gulmāvasthāḥ kriyāḥ kāryā yathāvat sarvaśūlinām ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            gulmapratiṣedho nāma (caturtho 'dhyāyaḥ, āditaḥ) dvicatvāriṃśo 'dhyāyaḥ ||42
            ||</p>
        </div>
        <div n="43" type="adhyāya">
          <head>tricatvāriṃśattamo 'dhyāyaḥ | </head>
          <l xml:id="SS.6.43.1"><label>1938 ed. 6.43.1</label> athāto hṛdrogapratiṣedhaṃ
            vyākhyāsyāmaḥ || </l>

          <l xml:id="SS.6.43.2"><label>1938 ed. 6.43.2</label> yathovāca bhagavān
            dhanvantariḥ || </l>

          <l xml:id="SS.6.43.3"><label>1938 ed. 6.43.3</label>
            vegāghātoṣṇarūkṣānnairatimātropasevitaiḥ |
            <caesura/>
             viruddhādhyaśanājīrṇairasātmyaiś cāpi(cāti) bhojanaiḥ || </l>

          <l xml:id="SS.6.43.4"><label>1938 ed. 6.43.4</label> dūṣayitvā rasaṃ doṣā viguṇā
            hṛdayaṃ gatāḥ |
            <caesura/>
             kurvanti hṛdaye bādhāṃ hṛdrogaṃ taṃ pracakṣate || </l>

          <l xml:id="SS.6.43.5"><label>1938 ed. 6.43.5</label> caturvidhaḥ sa doṣaiḥ syāt
            kṛmibhiś ca pṛthak pṛthak |
            <caesura/>
             lakṣaṇaṃ tasya vakṣyāmi cikitsitamanantaram || </l>

          <l xml:id="SS.6.43.6"><label>1938 ed. 6.43.6</label> āyamyate mārutaje hṛdayaṃ
            tudyate tathā |
            <caesura/>
             nirmathyate dīryate ca sphoṭyate pāṭyate 'pi ca || </l>

          <l xml:id="SS.6.43.7"><label>1938 ed. 6.43.7</label> tṛṣṇoṣādāhacoṣāḥ syuḥ
            paittike hṛdayaklamaḥ |
            <caesura/>
             dhūmāyanaṃ ca mūrcchā ca svedaḥ śoṣo mukhasya ca || </l>

          <l xml:id="SS.6.43.8"><label>1938 ed. 6.43.8</label> gauravaṃ kaphasaṃsrāvo
            'ruciḥ stambho 'gnimārdavam |
            <caesura/>
             mādhuryam api cāsyasya balāsāvatate hṛdi || </l>

          <l xml:id="SS.6.43.9"><label>1938 ed. 6.43.9</label> utkleśaḥ ṣṭhīvanaṃ todaḥ
            śūlo hṛllāsakastamaḥ |
            <caesura/>
             aruciḥ śyāvnetratvaṃ śoṣaś ca kṛmije bhavet || </l>

          <l xml:id="SS.6.43.10"><label>1938 ed. 6.43.10</label> bhramaklamau sādaśoṣau
            jñeyās teṣām upadravāḥ |
            <caesura/>
             kṛmije kṛmijātīnāṃ ślaiṣmikāṇāṃ ca ye matāḥ || </l>

          <l xml:id="SS.6.43.11"><label>1938 ed. 6.43.11</label> vātopasṛṣṭe hṛdaye
            vāmayet snigdhamāturam |
            <caesura/>
             dvipañcamūlakvāthena sasnehalavaṇena tu || </l>

          <l xml:id="SS.6.43.12"><label>1938 ed. 6.43.12</label>
            pippalyelāvacāhiṅguyavabhasmāni saindhavam |
            <caesura/>
             sauvarcalamatho śuṇṭhīmajamodāṃ ca cūrṇitam || </l>

          <l xml:id="SS.6.43.13"><label>1938 ed. 6.43.13</label>
            phaladhānyāmlakaulatthadadhimadyāsavādibhiḥ |
            <caesura/>
             pāyayeta viśuddhaṃ ca snehenānyatamena vā || </l>

          <l xml:id="SS.6.43.14"><label>1938 ed. 6.43.14</label> bhojayejjīrṇaśālyannaṃ
            jāṅgalaiḥ saghṛtai rasaiḥ |
            <caesura/>
             vātaghnasiddhaṃ tailaṃ ca dadyādbastiṃ pramāṇataḥ || </l>

          <l xml:id="SS.6.43.15"><label>1938 ed. 6.43.15</label>
            śrīparṇīmadhukakṣaudrasitotpalajalairvamet |
            <caesura/>
             pittopasṛṣṭe hṛdaye seveta madhuraiḥ śṛtam || </l>

          <l xml:id="SS.6.43.16"><label>1938 ed. 6.43.16</label> ghṛtaṃ kaṣāyāṃś coddiṣṭān
            pittajvaravināśanān |
            <caesura/>
             tṛptasya ca rasairmukhyairmadhuraiḥ saghṛtairbhiṣak || </l>

          <l xml:id="SS.6.43.17"><label>1938 ed. 6.43.17</label> sakṣaudraṃ vitaredbastau
            tailaṃ madhukasādhitam |
            <caesura/>
             vacānimbakaṣāyābhyāṃ vāntaṃ hṛdi kaphātmake || </l>

          <l xml:id="SS.6.43.18"><label>1938 ed. 6.43.18</label> cūrṇaṃ tu pāyayetoktaṃ
            vātaje bhojayec ca tam |
            <caesura/>
             phalādimatha mustādiṃ triphalāṃ vā piben naraḥ || </l>

          <l xml:id="SS.6.43.19"><label>1938 ed. 6.43.19</label> śyāmātrivṛtkalkayutaṃ
            ghṛtaṃ vāpi virecanam |
            <caesura/>
             balātailairvidadhyāc ca bastiṃ bastiviśāradaḥ || </l>

          <l xml:id="SS.6.43.20"><label>1938 ed. 6.43.20</label> kṛmihṛdrogiṇaṃ snigdhaṃ
            bhojayet piśitaudanam |
            <caesura/>
             dadhnā ca palalopetaṃ tryahaṃ paścād virecayet || </l>

          <l xml:id="SS.6.43.21"><label>1938 ed. 6.43.21</label> sugandhibhiḥ
            salavaṇairyogaiḥ sājājiśarkaraiḥ |
            <caesura/>
             viḍaṅgagāḍhaṃ dhānyāmlaṃ pāyayetāpyanantaram || </l>

          <l xml:id="SS.6.43.22"><label>1938 ed. 6.43.22</label> hṛdayasthāḥ
            patantyevamadhastāt krimayo nṛṇām |
            <caesura/>
             yavānnaṃ vitareccāsya saviḍaṅgamataḥ param ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            hṛdrogapratiṣedho nāma (pañcamo 'dhyāyaḥ, āditaḥ) tricatvāriṃśo 'dhyāyaḥ ||43
            ||</p>
        </div>
        <div n="44" type="adhyāya">
          <head>catuś catvāriṃśattamo 'dhyāyaḥ | </head>
          <l xml:id="SS.6.44.1"><label>1938 ed. 6.44.1</label> athātaḥ
            pāṇḍurogapratiṣedhaṃ vyākhyāsyāmaḥ || </l>

          <l xml:id="SS.6.44.2"><label>1938 ed. 6.44.2</label> yathovāca bhagavān
            dhanvandariḥ || </l>

          <l xml:id="SS.6.44.3"><label>1938 ed. 6.44.3</label> vyavāyamamlaṃ lavaṇāni
            madyaṃ mṛdaṃ divāsvapnamatīva tīkṣṇam |
            <caesura/>
             niṣevamāṇasya vidūṣya raktaṃ kurvanti doṣāstvaci pāṇḍubhāvam || </l>

          <l xml:id="SS.6.44.4"><label>1938 ed. 6.44.4</label> pāṇḍvāmayo 'ṣṭārdhavidhaḥ
            pradiṣṭaḥ pṛthaksamastairyugapac ca doṣaiḥ |
            <caesura/>
             sarveṣu caiteṣv iha pāṇḍubhāvo yato 'dhiko 'taḥ khalu pāṇḍurogaḥ || </l>

          <l xml:id="SS.6.44.5"><label>1938 ed. 6.44.5</label> tvaksphoṭanaṃ
            ṣṭhīvanagātrasādau mṛdbhakṣaṇaṃ prekṣaṇakūṭaśothaḥ |
            <caesura/>
             viṇmūtrapītatvamathāvipāko bhaviṣyatas tasya puraḥsarāṇi || </l>

          <l xml:id="SS.6.44.6"><label>1938 ed. 6.44.6</label> sa kāmalāpānakipāṇḍurogaḥ
            kumbhāhvayo lāgharako(lāghavako)+alasākhyaḥ |
            <caesura/>
             vibhāṣyate lakṣaṇamasya kṛtsnaṃ nibodha vakṣyāmyanupūrvaśastat || </l>

          <l xml:id="SS.6.44.7"><label>1938 ed. 6.44.7</label> kṛṣṇekṣaṇaṃ
            kṛṣṇasirāvanaddhaṃ tadvarṇaviṇmūtranakhānanaṃ ca |
            <caesura/>
             vātena pāṇḍuṃ manujaṃ vyavasyed yuktaṃ tathānyais tadupadravaiś ca || </l>

          <l xml:id="SS.6.44.8"><label>1938 ed. 6.44.8</label> pītekṣaṇaṃ
            pītasirāvanaddhaṃ tadvarṇaviṇmūtranakhānanaṃ ca |
            <caesura/>
             pittena pāṇḍuṃ manujaṃ vyavasyed yuktaṃ tathānyais tadupadravaiś ca || </l>

          <l xml:id="SS.6.44.9"><label>1938 ed. 6.44.9</label> śuklekṣaṇaṃ
            śuklasirāvanaddhaṃ tadvarṇaviṇmūtranakhānanaṃ ca |
            <caesura/>
             kaphena pāṇḍuṃ manujaṃ vyavasyed yuktaṃ tathānyais tadupadravaiś ca || </l>

          <l xml:id="SS.6.44.10"><label>1938 ed. 6.44.10</label> sarvātmake sarvam
            idaṃvyavasyed vakṣyāmi liṅgānyatha kāmalāyāḥ |
            <caesura/>
             yo hyāmayānte sahasānnamamlamadyādapathyāni ca tasya pittam || </l>

          <l xml:id="SS.6.44.11"><label>1938 ed. 6.44.11</label> karoti pāṇḍuṃ vadanaṃ
            viśeṣāt pūrveritau tandribalakṣayau ca |
            <caesura/>
             bhedas tu tasyāḥ khalu kumbhasāhvaḥ śopho mahāṃs tatra ca parvabhedaḥ || </l>

          <l xml:id="SS.6.44.12"><label>1938 ed. 6.44.12</label>
            jvarāṅgamardabhramasādatandrākṣayānvito lāgharako(lāghavako)+alasākhyaḥ |
            <caesura/>
             taṃ vātapittāddharipītanīlaṃ halīmakaṃ nāma vadanti tajjñāḥ || </l>

          <l xml:id="SS.6.44.13"><label>1938 ed. 6.44.13</label> upadravās teṣv aruciḥ
            pipāsā chardirjvaro mūrdharujāgnisādaḥ |
            <caesura/>
             śophas tathā kaṇṭhagato 'balatvaṃ mūrcchā klamo hṛdyavapīḍanaṃ ca || </l>

          <l xml:id="SS.6.44.14"><label>1938 ed. 6.44.14</label> sādhyaṃ tu pāṇḍvāmayinaṃ
            samīkṣya snigdhaṃ ghṛtenordhvamadhaś ca śuddham |
            <caesura/>
             saṃpādayet kṣaudraghṛtapragāḍhairharītakīcūrṇayutaiḥ prayogaiḥ || </l>

          <l xml:id="SS.6.44.15"><label>1938 ed. 6.44.15</label> pibed ghṛtaṃ vā
            rajanīvipakvaṃ yantraiphalaṃ tailvakam eva vāpi |
            <caesura/>
             virecanadravyakṛtaṃ pibedvā yogāṃś ca vairecanidān ghṛtena || </l>

          <l xml:id="SS.6.44.16"><label>1938 ed. 6.44.16</label> mūtre nikumbhārdhapalaṃ
            vipācya pibed abhīkṣṇaṃ kuḍavārdhamātram |
            <caesura/>
             khāded guḍaṃ vāpy abhayāvipakvamāragvadhādikvathitaṃ pibedvā || </l>

          <l xml:id="SS.6.44.17"><label>1938 ed. 6.44.17</label> ayorajovyoṣaviḍaṅgacūrṇaṃ
            lihyād dharidrāṃ triphalānvitāṃ vā |
            <caesura/>
             sarpir madhubhyāṃ vidadhīta vāpi śāstrapradeśābhihitāṃś ca yogān || </l>

          <l xml:id="SS.6.44.18"><label>1938 ed. 6.44.18</label> ahrec ca doṣān bahuśo
            'lpamātrān śvayed dhi doṣeṣv atinirhṛteṣu |
            <caesura/>
             dhātrīphalānāṃ rasamikṣujaṃ ca manthaṃ pibet kṣaudrayutaṃ hitāśī || </l>

          <l xml:id="SS.6.44.19"><label>1938 ed. 6.44.19</label> ubhe bṛhatyau rajanīṃ
            śukākhyāṃ kākādanīṃ cāpi sakākamācīm |
            <caesura/>
             ādāribimbīṃ sakadambapuṣpīṃ vipācya sarpirvipacet kaṣāye || </l>

          <l xml:id="SS.6.44.20"><label>1938 ed. 6.44.20</label> tat pāṇḍutāṃ
            hantyupayujyamānaṃ kṣīeṇa vā māgadhikā yathāgni |
            <caesura/>
             hitaṃ ca yaṣṭīmadhujaṃ kaṣāyaṃ cūrṇaṃ samaṃ vā madhunāvalihyāt || </l>

          <l xml:id="SS.6.44.21"><label>1938 ed. 6.44.21</label> gomūtrayuktaṃ
            triphalādalānāṃ dattvāyasaṃ cūrṇamanalpakālam |
            <caesura/>
             pravālamuktāñjanaśaṅkhacūrṇaṃ lihyāttathā kāñcanagairikottham || </l>

          <l xml:id="SS.6.44.22"><label>1938 ed. 6.44.22</label> ājaṃ śakṛtsyāt
            kuḍavapramāṇaṃ viḍaṃ haridrā lavaṇottamaṃ ca |
            <caesura/>
             pṛthak palāṃśāni samagrametaccūrṇaṃ hitāśī madhunāvalihyāt || </l>

          <l xml:id="SS.6.44.23"><label>1938 ed. 6.44.23</label>
            maṇḍūralohāgniviḍaṅgapathyāvyoṣāṃśakaḥ sarvasamānatāpyaḥ |
            <caesura/>
             mūtrāsuto 'yaṃ madhunāvalehaḥ pāṇḍvāmayaṃ hantyacireṇa ghoram || </l>

          <l xml:id="SS.6.44.24"><label>1938 ed. 6.44.24</label> bibhītakāyomalanāgarāṇāṃ
            cūrṇaṃ tilānāṃ ca guḍaś ca mukhyaḥ |
            <caesura/>
             takrānupāno vaṭakaḥ prayuktaḥ kṣiṇoti ghorānapi pāṇḍurogān || </l>

          <l xml:id="SS.6.44.25"><label>1938 ed. 6.44.25</label> sauvarcalaṃ hiṅgu
            kirātatiktaṃ kalāyamātrāṇi sukhāmbunā vā |
            <caesura/>
             mūrvāharidrāmalakaṃ ca lihyāt sthitaṃ gavāṃ saptadināni mūtre || </l>

          <l xml:id="SS.6.44.26"><label>1938 ed. 6.44.26</label> mūlaṃ balācitrakayoḥ
            pibedvā pāṇḍvāmayārto 'kṣasamaṃ hitāśī |
            <caesura/>
             sukhāmbunā vā lavaṇena tulyaṃ śigroḥ phalaṃ kṣīrabhujopayojyam || </l>

          <l xml:id="SS.6.44.27"><label>1938 ed. 6.44.27</label> nyagrodhavargasya pibet
            kaṣāyaṃ śītaṃ sitākṣaudrayutaṃ hitāśī |
            <caesura/>
             śālādikaṃ cāpy atha sāracūrṇaṃ dhātrīphalaṃ vā madhunāvalihyāt || </l>

          <l xml:id="SS.6.44.28"><label>1938 ed. 6.44.28</label>
            viḍaṅgamustatriphalājamodaparūṣakavyoṣavinirdahanyaḥ |
            <caesura/>
             cūrṇāni kṛtvā guḍaśarkare ca tathaiva sarpirmadhunī śume ca || </l>

          <l xml:id="SS.6.44.29"><label>1938 ed. 6.44.29</label>
            saṃbhārametadvipacennidhāya sārodake sāravato gaṇasya |
            <caesura/>
             jātaṃ ca lehyaṃ matimān viditvā nidhāpayenmokṣakaje samudge || </l>

          <l xml:id="SS.6.44.30"><label>1938 ed. 6.44.30</label> hantyeṣa lehaḥ khalu
            pāṇḍurogaṃ saśothamugrām api kāmalāṃ ca |
            <caesura/>
             saśarkarā kāmalināṃ tribhaṇḍī hitā gavākṣī saguḍā ca śuṇṭhī || </l>

          <l xml:id="SS.6.44.31"><label>1938 ed. 6.44.31</label> kāleyake cāpi ghṛtaṃ
            vipakvaṃ hitaṃ ca tat syād rajanīvimiśram |
            <caesura/>
             dhātuṃ nadījaṃ jatu śailajaṃ vā kumbhāhvaye mūtrayutaṃ pibedvā || </l>

          <l xml:id="SS.6.44.32"><label>1938 ed. 6.44.32</label> mūtre sthitaṃ
            saindhavasaṃprayuktaṃ māsaṃ pibedvāpi hi lohakiṭṭam |
            <caesura/>
             dagdhvākṣakāṣṭhairmalamāyasaṃ vā gomūtranirvāpitamaṣṭavārān || </l>

          <l xml:id="SS.6.44.33"><label>1938 ed. 6.44.33</label> vicūrṇya līḍhaṃ
            madhunācireṇa kumbhāhvayaṃ pāṇḍugadaṃ nihanyāt |
            <caesura/>
             sindhūdbhavaṃ vāgnisamaṃ ca kṛtvā kṣiptvā ca mūtre sakṛdeva taptam || </l>

          <l xml:id="SS.6.44.34"><label>1938 ed. 6.44.34</label> lauhaṃ ca kiṭṭaṃ bahuśaś
            ca taptvā nirvāpya mūtre bahuśas tathaiva |
            <caesura/>
             ekīkṛtaṃ gojalapiṣṭametadaikadhyamāvāpya pacedukhāyām || </l>

          <l xml:id="SS.6.44.35"><label>1938 ed. 6.44.35</label> yathā na dahyeta tathā
            viśuṣkaṃ cūrṇīkṛtaṃ peyamudaśvitā tat |
            <caesura/>
             takraudanāśī vijayeta rogaṃ pāṇḍuṃ tathā dīpayate 'nalaṃ ca || </l>

          <l xml:id="SS.6.44.36"><label>1938 ed. 6.44.36</label> drākṣāguḍūcyāmalakīrasaiś
            ca siddhaṃ ghṛtaṃ lāgharake(lāghavake) hitaṃ ca |
            <caesura/>
             gauḍānariṣṭān madhuśarkarāś ca mūtrāsavān kṣārakṛtāṃs tathaiva || </l>

          <l xml:id="SS.6.44.37"><label>1938 ed. 6.44.37</label> snigdhān rasānāmalakair
            upetān kolānvitān vāpi hi jāṅgalānām |
            <caesura/>
             seveta śophābhihitāṃś ca yogān pāṇḍvāmayī śāliyavāṃś ca nityam || </l>

          <l xml:id="SS.6.44.38"><label>1938 ed. 6.44.38</label>
            śvāsātisārārucikāsamūrcchātṛṭchardiśūlajvaraśophadāhān |
            <caesura/>
             tathāvipākasvaramedasādān jayed yathāsvaṃ prasamīkṣya śāstram || </l>

          <l xml:id="SS.6.44.39"><label>1938 ed. 6.44.39</label> anteṣu śūnaṃ
            parihīnamadhyaṃ mlānaṃ tathānteṣu ca madhyaśūnam |
            <caesura/>
             gude ca śephasyatha muṣkaśūnaṃ pratāmyamānaṃ ca visaṃjñakalpam || </l>

          <l xml:id="SS.6.44.40"><label>1938 ed. 6.44.40</label> vivarjayet pāṇḍukinaṃ
            yaśo 'rthī tathātisārajvarapīḍitaṃ ca ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            pāṇḍurogapratiṣedho nāma (ṣaṣṭho 'dhyāyaḥ, āditaḥ) catuś catvāriṃśattamo
            'dhyāyaḥ ||44 ||</p>
        </div>
        <div n="45" type="adhyāya">
          <head>pañcacatvāriṃśattamo 'dhyāyaḥ | </head>
          <l xml:id="SS.6.45.1"><label>1938 ed. 6.45.1</label> athāto
            raktapittapratiṣedhaṃ vyākhyāsyāmaḥ || </l>

          <l xml:id="SS.6.45.2"><label>1938 ed. 6.45.2</label> yathovāca bhagavān
            dhanvantariḥ || </l>

          <l xml:id="SS.6.45.3"><label>1938 ed. 6.45.3</label>
            krodhaśokabhayāyāsaviruddhān nātapānalān |
            <caesura/>
             kaṭvamlalabaṇakṣāratīkṣṇoṣṇātividāhinaḥ || </l>

          <l xml:id="SS.6.45.4"><label>1938 ed. 6.45.4</label> nityam abhyasato duṣṭo
            rasaḥ pittaṃ prakopayet |
            <caesura/>
             vidagdhaṃ svaguṇaiḥ pittaṃ vidahatyāśu śoṇitam || </l>

          <l xml:id="SS.6.45.5"><label>1938 ed. 6.45.5</label> tataḥ pravartate raktam
            ūrdhvaṃ cādho dvidhāpi vā |
            <caesura/>
             āmāśayād vrajed ūrdhvam adhaḥ pakvāśayād vrajet || </l>

          <l xml:id="SS.6.45.6ab"><label>1938 ed. 6.45.6</label>vidagdhayor dvayoś cāpi
            dvidhā bhāgaṃ pravartate |</l>

          <l xml:id="SS.6.45.6cd">kecit sayakṛtaḥ plīhnaḥ pravadanty asṛjo gatim || </l>

          <l xml:id="SS.6.45.7ab"><label>1938 ed. 6.45.7</label> ūrdhvaṃ sādhyam adho
            yāpyam asādhyaṃ yugapadgatam |</l>

          <l xml:id="SS.6.45.7cd"> sadanaṃ śītakāmitvaṃ kaṇṭhadhūmāyanaṃ vamiḥ || </l>

          <l xml:id="SS.6.45.8"><label>1938 ed. 6.45.8</label> lohagandhiś ca niḥśvāso
            bhavaty asmin bhaviṣyati |
            <caesura/>
             bāhyāsṛglakṣaṇais tasya saṅkhyā doṣocchritīr viduḥ || </l>

          <l xml:id="SS.6.45.9"><label>1938 ed. 6.45.9</label>
            daurbalyaśvāsakāsajvaravamathumadāstandritādāhamūrcchā bhukte cānne vidāhas tv
            adhṛtir api sadā hṛdyatulyā ca pīḍā |
            <caesura/>
             tṛṣṇā kaṇṭhasya bhedaḥ śirasi ca davanaṃ pūtiniṣṭhīvanaṃ ca dveṣo bhakte
            'vipāko viratir api rate raktapittopasargāḥ || </l>

          <l xml:id="SS.6.45.10"><label>1938 ed. 6.45.10</label> māṃsaprakṣālanābhaṃ
            kvathitam iva ca yat kardamāmbhonibhaṃ vā medaḥpūyāsrakalpaṃ yakṛd iva yadi vā
            pakvajambūphalābham |
            <caesura/>
             yat kṛṣṇaṃ yac ca nīlaṃ bhṛśam atikuṇapaṃ yatra coktā vikārās tad varjyaṃ
            raktapittaṃ surapatidhanuṣā yac ca tulyaṃ vibhāti || </l>

          <l xml:id="SS.6.45.11"><label>1938 ed. 6.45.11</label> nādau saṃgrāhyam udriktaṃ
            yad asṛgbalino 'śnataḥ |
            <caesura/>
             tat pāṇḍugrahaṇīkuṣṭhaplīhagulmajvarāvaham || </l>

          <l xml:id="SS.6.45.12"><label>1938 ed. 6.45.12</label> adhaḥpravṛttaṃ vamanair
            ūrdhvagaṃ ca virecanaiḥ |
            <caesura/>
             jayed anyatarad vāpi kṣīṇasya śamanair asṛk || </l>

          <l xml:id="SS.6.45.13"><label>1938 ed. 6.45.13</label> atipravṛddhadoṣasya
            pūrvaṃ lohitapittinaḥ |
            <caesura/>
             akṣīṇabalamāṃsāgneḥ kartavyamapatarpaṇam || </l>

          <l xml:id="SS.6.45.14"><label>1938 ed. 6.45.14</label> laṅghitasya tataḥ peyāṃ
            vidadhyāt svalpataṇḍulām |
            <caesura/>
             rasayūṣau pradātavyau surabhis nehasaṃskṛtau |
            <caesura/>
             tarpaṇaṃ pācanaṃ lehān sarpīṣi vividhāni ca || </l>

          <l xml:id="SS.6.45.15"><label>1938 ed. 6.45.15</label>
            drākṣāmadhukakāśmaryasitāyuktaṃ virecanam |
            <caesura/>
             yaṣṭīmadhukayuktaṃ ca sakṣaudraṃ vamanaṃ hitam || </l>

          <l xml:id="SS.6.45.16"><label>1938 ed. 6.45.16</label> payāṃsi śītāni rasāś ca
            jāṅgalāḥ satīnayūṣāś ca saśāliṣaṣṭikāḥ |
            <caesura/>
             paṭolaśelūsuniṣaṇṇayūthikāvaṭātimuktāṅkurasinduvārajam || </l>

          <l xml:id="SS.6.45.17"><label>1938 ed. 6.45.17</label> hitaṃ ca śākaṃ
            ghṛtasaṃskṛtaṃ sadā tathaiva dhātrīphaladāḍimānvitam |
            <caesura/>
             rasāś ca pārāvataśaṅkhakūrmajās tathā yavāgvo vihitā ghṛtottarāḥ || </l>

          <l xml:id="SS.6.45.18"><label>1938 ed. 6.45.18</label> santānikāś
            cotpalavargasādhite kṣīre praśastā madhuśarkarottarāḥ |
            <caesura/>
             himāḥ pradehā madhurā gaṇāś ca ye ghṛtāni pathyāni ca raktapittinām || </l>

          <l xml:id="SS.6.45.19"><label>1938 ed. 6.45.19</label>
            madhūkaśobhāñjanakovidārajaiḥ priyaṅgukāyāḥ kusumaiś ca cūrṇitaiḥ |
            <caesura/>
             bhiṣag vidadhyāc caturaḥ samākṣikān hitāya lehānasṛjaḥ praśāntaye || </l>

          <l xml:id="SS.6.45.20"><label>1938 ed. 6.45.20</label> lihyāc ca dūrvāvaṭajāṃś
            ca pallavān madhudvitīyān sitakarṇikasya ca |
            <caesura/>
             hitaṃ ca kharjūraphalaṃ samākṣikaṃ phalāni cānyāny api tadguṇānyatha || </l>

          <l xml:id="SS.6.45.21ab"><label>1938 ed. 6.45.21</label> raktātisāraproktāṃś ca
            yogān atrāpi yojayet | </l>

          <l xml:id="SS.6.45.21cd">śuddhekṣukāṇḍamāpothya nave kumbhe himāmbhasā || </l>

          <l xml:id="SS.6.45.22"><label>1938 ed. 6.45.22</label> yojayitvā kṣiped
            rātrāvākāśe sotpalaṃ tu tat |
            <caesura/>
             prātaḥ srutaṃ kṣaudrayutaṃ pibec choṇitapittavān || </l>

          <l xml:id="SS.6.45.23"><label>1938 ed. 6.45.23</label> pibec chītakaṣāyaṃ vā
            jambvāmrārjunasaṃbhavam |
            <caesura/>
             udumbaraphalaṃ piṣṭvā pibet tad rasam eva vā || </l>

          <l xml:id="SS.6.45.24"><label>1938 ed. 6.45.24</label> trapuṣīmūlakalkaṃ vā
            sakṣaudraṃ taṇḍulāmbunā |
            <caesura/>
             pibed akṣasamaṃ kalkaṃ yaṣṭīmadhukam eva vā || </l>

          <l xml:id="SS.6.45.25"><label>1938 ed. 6.45.25</label> candanaṃ madhukaṃ rodhram
            evam eva samaṃ pibet |
            <caesura/>
             karañjabījam evaṃ vā sitākṣaudrayutaṃ pibet || </l>

          <l xml:id="SS.6.45.26"><label>1938 ed. 6.45.26</label> majjānamiṅgudasyaivaṃ
            piben madhukasaṃyutam |
            <caesura/>
             sukhoṣṇaṃ lavaṇaṃ bījaṃ kārañjaṃ dadhimastunā || </l>

          <l xml:id="SS.6.45.27"><label>1938 ed. 6.45.27</label> pibed vāpi tryahaṃ martyo
            raktapittābhipīḍitaḥ |
            <caesura/>
             raktapittaharāḥ śastāḥ ṣaḍete yogasattamāḥ || </l>

          <l xml:id="SS.6.45.28"><label>1938 ed. 6.45.28</label> pathyāś caivāvapīḍeṣu
            ghrāṇataḥ prasrute 'sṛji |
            <caesura/>
             atinisrutarakto vā kṣaudrayuktaṃ pibed asṛk |
            <caesura/>
             yakṛd vā bhakṣayed ājamāmaṃ pittasamāyutam || </l>

          <l xml:id="SS.6.45.29"><label>1938 ed. 6.45.29</label> palāśavṛkṣasvarase
            vipakvaṃ
            <caesura/>
             sarpiḥ pibet kṣaudrayutaṃ suśītam |
            <caesura/>
             vanaspatīnāṃ svarasaiḥ kṛtaṃ vā
            <caesura/>
             saśarkaraṃ kṣīraghṛtaṃ pibed vā || </l>

          <l xml:id="SS.6.45.30"><label>1938 ed. 6.45.30</label> drākṣāmuśīrāṇy atha
            padmakaṃ sitā pṛthakpalāṃśānyudake samāvapet |
            <caesura/>
             sthitaṃ niśāṃ tadrudhir āmayaṃ jayet pītaṃ payo vāmbusamaṃ hitāśinaḥ || </l>

          <l xml:id="SS.6.45.31"><label>1938 ed. 6.45.31</label> turaṅgavarcaḥsvarasaṃ
            samākṣikaṃ pibet sitākṣaudrayutaṃ vṛṣasya vā |
            <caesura/>
             lihet tathā vāstukabījacūrṇaṃ kṣaudrānvitaṃ taṇḍulasāhvayaṃ vā || </l>

          <l xml:id="SS.6.45.32"><label>1938 ed. 6.45.32</label> lihyāc ca
            lājāñjanacūrṇamekamevaṃ sitākṣaudrayutāṃ tugākhyām |
            <caesura/>
             drākṣāṃ sitāṃ tiktakarohiṇīṃ ca himāmbunā vā madhukena yuktām || </l>

          <l xml:id="SS.6.45.33ab"><label>1938 ed. 6.45.33</label> pathyāmahiṃsrāṃ rajanīṃ
            ghṛtaṃ ca
            <caesura/>
             lihyāt tathā śoṇitapittarogī |</l>

          <l xml:id="SS.6.45.33cd"> vāsākaṣāyotpalamṛtpriyaṅgurodhrāñjanāmbhoruhakeśarāṇi
            || </l>

          <l xml:id="SS.6.45.34"><label>1938 ed. 6.45.34</label> pītvā sitākṣaudrayutāni
            jahyāt pittasṛjo vegamudīrṇamāśu |
            <caesura/>
             gāyatrijambvarjunakovidāraśirīṣarodhrāśanaśālmalīnām || </l>

          <l xml:id="SS.6.45.35"><label>1938 ed. 6.45.35</label> puṣpāṇi śigroś ca
            vicūrṇya leho madhvanvitaḥ śoṇitapittaroge |
            <caesura/>
             sakṣaudramindīvarabhasmavāri karañjabījaṃ madhusarpiṣī ca || </l>

          <l xml:id="SS.6.45.36ab"><label>1938 ed. 6.45.36</label> jambvarjunāmrakvathitaṃ
            ca toyaṃ ghnanti trayaḥ pittam asṛk ca yogāḥ |</l>

          <l xml:id="SS.6.45.36cd"> mūlāni puṣpāṇi ca mātuluṅgyāḥ piṣṭvā
            pibettaṇḍuladhāvanena || </l>

          <l xml:id="SS.6.45.37"><label>1938 ed. 6.45.37</label> ghrāṇapravṛtte jalamāśu
            deyaṃ saśarkaraṃ nāsikayā payo vā |
            <caesura/>
             drākṣārasaṃ kṣīraghṛtaṃ pibedvā saśarkaraṃ cekṣurasaṃ himaṃ vā || </l>

          <l xml:id="SS.6.45.38"><label>1938 ed. 6.45.38</label> śītopacāraṃ madhuraṃ ca
            kuryād
            <caesura/>
             viśeṣataḥ śoṇitapittaroge |
            <caesura/>
             drākṣāghṛtakṣaudrasitāyutena
            <caesura/>
             vidārigandhādivipācitena || </l>

          <l xml:id="SS.6.45.39"><label>1938 ed. 6.45.39</label> kṣīreṇa cāsthāpanam
            agryam uktaṃ
            <caesura/>
             hitaṃ ghṛtaṃ cāpy anuvāsanārtham |
            <caesura/>
             priyaṅgurodhrāñjanagairikotpalaiḥ
            <caesura/>
             suvarṇakālīyakaraktacandanaiḥ || </l>

          <l xml:id="SS.6.45.40"><label>1938 ed. 6.45.40</label>
            sitāśvagandhāmbudayaṣṭikāhvayair
            <caesura/>
             mṛṇālasaugandhikatulyapeṣitaiḥ |
            <caesura/>
             nirūhya cainaṃ payasā samākṣikair
            <caesura/>
             ghṛtaplutaiḥ śītajalāvasecitam || </l>

          <l xml:id="SS.6.45.41"><label>1938 ed. 6.45.41</label> kṣīraudanaṃ bhuktam
            athānuvāsayed
            <caesura/>
             ghṛtena yaṣṭīmadhusādhitena ca |
            <caesura/>
             adhovahaṃ śoṇitameṣa nāśayet
            <caesura/>
             tathātisāraṃ rudhirasya dustaram || </l>

          <l xml:id="SS.6.45.42"><label>1938 ed. 6.45.42</label> virekayoge tvati caiva
            śasyate
            <caesura/>
             vāmyaś ca rakte vijite balānvitaḥ || </l>

          <l xml:id="SS.6.45.43"><label>1938 ed. 6.45.43</label> evaṃvidhā uttarabāstayaś
            ca mūtrāśayasthe rudhire vidheyāḥ |
            <caesura/>
             pravṛttarakteṣu ca pāyujeṣu kuryād vidhānaṃ khalu raktapaittam || </l>

          <l xml:id="SS.6.45.44"><label>1938 ed. 6.45.44</label> vidhiś cāsṛgdare 'pyeṣa
            strīṇāṃ kāryo vijānatā |
            <caesura/>
             śastrakarmaṇi raktaṃ ca yasyātīva pravartate || </l>

          <l xml:id="SS.6.45.45"><label>1938 ed. 6.45.45</label> trayāṇām api doṣāṇāṃ
            śoṇite 'pi ca sarvaśaḥ |
            <caesura/>
             liṅgāny ālokya kartavyaṃ cikitsitam anantaram ||</l>
          <p xml:id="SS.6.45">iti suśrutasaṃhitāyām uttaratantrāntargate kāyacikitsātantre
            raktapittapratiṣedho nāma (saptamo 'dhyāyaḥ, āditaḥ) pañcacatvāriṃśattamo
            'dhyāyaḥ ||45 ||</p>
        </div>
        <div n="46" type="adhyāya">
          <head>ṣaṭcatvāriṃśattamo 'dhyāyaḥ | </head>

          <l xml:id="SS.6.46.1"><label>1938 ed. 6.46.1</label> athāto mūrcchāpratiṣedhaṃ
            vyākhyāsyāmaḥ || </l>

          <l xml:id="SS.6.46.2"><label>1938 ed. 6.46.2</label> yathovāca bhagavān
            dhanvantariḥ || </l>

          <l xml:id="SS.6.46.3"><label>1938 ed. 6.46.3</label> kṣīṇasya bahudoṣasya
            viruddhāhārasevinaḥ |
            <caesura/>
             vegāghātādabhīghātāddhīnasattvasya vā punaḥ || </l>

          <l xml:id="SS.6.46.4"><label>1938 ed. 6.46.4</label> karaṇāyataneṣūgrā bāhyeṣv
            ābhyantareṣu ca |
            <caesura/>
             niviśante yadā doṣās tadā mūrcchanti mānavāḥ || </l>

          <l xml:id="SS.6.46.5"><label>1938 ed. 6.46.5</label> hṛtpīḍā jṛmbhaṇaṃ glāniḥ
            saṃjñānāśo balasya ca |
            <caesura/>
             sarvāsāṃ pūrvarūpāṇi yathāsvaṃ tā vibhāvayet || </l>

          <l xml:id="SS.6.46.6"><label>1938 ed. 6.46.6</label> saṃjñāvahāsu nāḍīṣu
            pihitāsvanilādibhiḥ |
            <caesura/>
             tamo 'bhyupaiti sahasā sukhaduḥkhavyapohakṛt || </l>

          <l xml:id="SS.6.46.7"><label>1938 ed. 6.46.7</label> sukhaduḥkhavyapohāc ca
            naraḥ patati kāṣṭhavat |
            <caesura/>
             moho mūrccheti tāṃ prāhuḥ ṣaḍvidhā sā prakīrtitā || </l>

          <l xml:id="SS.6.46.8"><label>1938 ed. 6.46.8</label> vātādibhiḥ śoṇitena madyena
            ca viṣeṇa ca |
            <caesura/>
             ṣaṭsvapyetāsu pittaṃ hi prabhutvenāvatiṣṭhate || </l>

          <l xml:id="SS.6.46.9"><label>1938 ed. 6.46.9</label> apasmāroktaliṅgāni tāsām
            uktāni tattvataḥ |
            <caesura/>
             pṛthivyambhastamorūpaṃ raktagandhaś ca tanmayaḥ || </l>

          <l xml:id="SS.6.46.10"><label>1938 ed. 6.46.10</label> tasmād raktasya gandhena
            mūrcchanti bhuvi mānavāḥ |
            <caesura/>
             dravyasvabhāva ity eke sthitās tu viṣamadyayoḥ || </l>

          <l xml:id="SS.6.46.11"><label>1938 ed. 6.46.11</label> guṇās tīvrataratvena
            sthitās tu viṣamadyayoḥ |
            <caesura/>
             ta eva tasmāj jāyeta mohastābhyāṃ yatheritaḥ || </l>

          <l xml:id="SS.6.46.11ef"/>

          <l xml:id="SS.6.46.12"><label>1938 ed. 6.46.12</label> madyena vilapaṃś chete
            naṣṭavibhrāntamānasaḥ |
            <caesura/>
             gātrāṇi vikṣipan bhūmau jarāṃ yāvan na yāti tat || </l>

          <l xml:id="SS.6.46.13"><label>1938 ed. 6.46.13</label> vepathusvapnatṛṣṇāḥ syuḥ
            stambhaś ca viṣamūrcchite |
            <caesura/>
             veditavyaṃ tīvrataraṃ yathāsvaṃ viṣalakṣaṇaiḥ || </l>

          <l xml:id="SS.6.46.14"><label>1938 ed. 6.46.14</label> sekāvagāhau maṇayaḥ
            sahārāḥ śītāḥ pradehā vyajanānilāś ca |
            <caesura/>
             śītāni pānāni ca gandhavanti sarvāsu mūrcchāsvanivāritāni || </l>

          <l xml:id="SS.6.46.15ab"><label>1938 ed. 6.46.15</label>
            sitāpriyālekṣurasaplutāni drākṣāmadhūkasvarasānvitāni | </l>

          <l xml:id="SS.6.46.15cd"> kharjūrakāśmaryarasaiḥ śṛtāni pānāni sarpīṃṣi ca
            jīvanāni || </l>

          <l xml:id="SS.6.46.16"><label>1938 ed. 6.46.16</label> siddhāni varge madhure
            payāṃsi sadāḍimā jāṅgalajā rasāś ca |
            <caesura/>
             tathā yavā lohitaśālayaś ca mūrcchāsu pathyāś ca sadā satīnāḥ || </l>

          <l xml:id="SS.6.46.17"><label>1938 ed. 6.46.17</label> bhujaṅgapuṣpaṃ
            maricānyuśīraṃ kolasya madhyaṃ ca pibet samāni |
            <caesura/>
             śītena toyena bisaṃ mṛṇālaṃ kṣaudreṇa kṛṣṇāṃ sitayā ca pathyām || </l>

          <l xml:id="SS.6.46.18"><label>1938 ed. 6.46.18</label> kuryāc ca
            nāsāvadanāvarodhaṃ kṣīraṃ pibed vāpy atha mānuṣīṇām |
            <caesura/>
             mūrcchāṃ prasaktāṃ tu śirovirekairjayed abhīkṣṇaṃ vamanaiś ca tīkṣṇaiḥ || </l>

          <l xml:id="SS.6.46.19"><label>1938 ed. 6.46.19</label> harītakīkvāthaśṛtaṃ
            ghṛtaṃ vā dhātrīphalānāṃ svarasaiḥ kṛtaṃ vā |
            <caesura/>
             drākṣāsitādāḍimalājavanti śītāni nīlotpalapadmavanti || </l>

          <l xml:id="SS.6.46.20"><label>1938 ed. 6.46.20</label> pibet kaṣāyāṇi ca
            gandhavanti pittajvaraṃ yāni śamaṃ nayanti |
            <caesura/>
             prabhūtadoṣas tamaso 'tirekāt saṃmūrcchito naiva vibudhyate yaḥ || </l>

          <l xml:id="SS.6.46.21"><label>1938 ed. 6.46.21</label> saṃnyastasaṃjño bhṛśaduś
            cikitsyo jñeyas tadā buddhimatā manuṣyāḥ |
            <caesura/>
             yathā maloṣṭaṃ salile niṣiktaṃ samuddhered āśvavilīnam eva || </l>

          <l xml:id="SS.6.46.21a"/>

          <l xml:id="SS.6.46.22ab"><label>1938 ed. 6.46.22</label> tadvac cikitset tvarayā
            bhiṣak tam asvedanaṃ mṛtyuvaśaṃ prayātam | </l>

          <l xml:id="SS.6.46.22cd"> tīkṣṇāñjanābhyañjanadhūmayogais tathā nakhābhyantarato
            trapātaiḥ || </l>

          <l xml:id="SS.6.46.23ab"><label>1938 ed. 6.46.23</label> vāditragītānunayair
            apūrvair vighaṭṭanair guptaphalāvagharṣaiḥ | </l>

          <l xml:id="SS.6.46.23cd"> ābhiḥ kriyābhiś ca na labdhasaṃjñaḥ sānāhalālāśvasanaś
            ca varjyaḥ || </l>

          <l xml:id="SS.6.46.23ef"/>

          <l xml:id="SS.6.46.24ab"><label>1938 ed. 6.46.24</label> prabuddhasaṃjñaṃ
            vamanānulomyaistīkṣṇair viśuddhaṃ laghupathyabhuktam | </l>

          <l xml:id="SS.6.46.24cdef"> phalatrikaiś citrakanāgarāḍhyais tathāśmajātāj
            jatunaḥ prayogaiḥ |
            <caesura/>
             saśarkarair māsam upakrameta viśeṣato jīrṇaghṛtaṃ sa pāyyaḥ || </l>

          <l xml:id="SS.6.46.25"><label>1938 ed. 6.46.25</label> yathāsvaṃ ca jvaraghnāni
            kaṣāyāṇyupayojayet |
            <caesura/>
             sarvamūrcchāparītānāṃ viṣajāyāṃ viṣāpaham ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            mūrcchāpratiṣedho nāma (aṣṭamo 'dhyāyaḥ, āditaḥ) ṣaṭcatvāriṃśattamo 'dhyāyaḥ
            ||46 ||</p>
        </div>

        <div n="47" type="adhyāya">
          <head>saptacatvāriṃśattamo 'dhyāyaḥ | </head>
          <l xml:id="SS.6.47.1"><label>1938 ed. 6.47.1</label> athātaḥ
            pānātyayapratiṣedhaṃ vyākhyāsyāmaḥ || </l>

          <l xml:id="SS.6.47.2"><label>1938 ed. 6.47.2</label> yathovāca bhagavān
            dhanvantariḥ || </l>

          <l xml:id="SS.6.47.3"><label>1938 ed. 6.47.3</label> madyamuṣṇaṃ tathā tīkṣṇaṃ
            sūkṣmaṃ viśadam eva ca |
            <caesura/>
             rūkṣamāśukaraṃ caiva vyavāyi ca vikāśi ca || </l>

          <l xml:id="SS.6.47.4"><label>1938 ed. 6.47.4</label> auṣṇyācchītopacāraṃ
            tattaikṣṇyāddhanti manogatim |
            <caesura/>
             viśatyavayavān saukṣmyādvaiśadyātkaphaśukranut || </l>

          <l xml:id="SS.6.47.5"><label>1938 ed. 6.47.5</label> mārutaṃ kopayed
            raukṣyādāśutvāccāśukarmakṛt |
            <caesura/>
             harṣadaṃ ca vyavāyitvād vikāśitvād visarpati || </l>

          <l xml:id="SS.6.47.6"><label>1938 ed. 6.47.6</label> tadamlaṃ rasataḥ proktaṃ
            laghu rocanadīpanam |
            <caesura/>
             kecillavaṇavarjyāṃs tu rasānatrādiśanti hi || </l>

          <l xml:id="SS.6.47.7"><label>1938 ed. 6.47.7</label> snigdhais tadannairmāṃsaiś
            ca bhakṣyaiś ca saha sevitam |
            <caesura/>
             bhavedāyuḥprakarṣāya balāyopacayāya ca || </l>

          <l xml:id="SS.6.47.8"><label>1938 ed. 6.47.8</label> kāmyatā
            manasastuṣṭirdhairyaṃ tejo 'tivikramaḥ |
            <caesura/>
             vidhivat sevyamāne tu madye sannihitā guṇāḥ || </l>

          <l xml:id="SS.6.47.9"><label>1938 ed. 6.47.9</label> tadevānannamajñena
            sevyamānamamātrayā |
            <caesura/>
             kayāgninā hy agnisamaṃ sametya kurute madam || </l>

          <l xml:id="SS.6.47.10"><label>1938 ed. 6.47.10</label> madena karaṇānāṃ tu
            bhāvānyatve kṛte sati |
            <caesura/>
             nigūḍham api bhāvaṃ svaṃ prakāśīkurute 'vaśaḥ || </l>

          <l xml:id="SS.6.47.11"><label>1938 ed. 6.47.11</label> tryavasthaś ca mado
            jñeyaḥ pūrvo madhyo 'tha paś cimaḥ |
            <caesura/>
             pūrve vīryaratiprītiharṣabhāṣyādivardhanam || </l>

          <l xml:id="SS.6.47.12"><label>1938 ed. 6.47.12</label> pralāpo madhyame moho
            yuktāyuktakriyās tathā |
            <caesura/>
             visaṃjñaḥ paś cime śete naṣṭakarmakriyāguṇaḥ || </l>

          <l xml:id="SS.6.47.13"><label>1938 ed. 6.47.13</label> ślaiṣmikānalpapittāṃś ca
            snigdhānmātropasevinaḥ |
            <caesura/>
             pānaṃ na bādhate 'tyarthaṃ viparītāṃs tu bādhate || </l>

          <l xml:id="SS.6.47.14"><label>1938 ed. 6.47.14</label> nirbhaktamekāntata eva
            madyaṃ niṣevyamāṇaṃ manujena nityam |
            <caesura/>
             utpādayet kaṣṭatamān vikārānāpādayec cāpi śarīrabhedam || </l>

          <l xml:id="SS.6.47.15"><label>1938 ed. 6.47.15</label> kruddhena bhītena
            pipāsitena śokābhitaptena bubhukṣitena |
            <caesura/>
             vyāyāmabhārādhvaparikṣatena vegāvarodhābhihatena cāpi || </l>

          <l xml:id="SS.6.47.16"><label>1938 ed. 6.47.16</label>
            atyamlabhakṣyāvatatodareṇa sājīrṇabhuktena tathābalena |
            <caesura/>
             uṣṇābhitaptena ca sevyamānaṃ karoti madyaṃ vividhān vikārān || </l>

          <l xml:id="SS.6.47.17"><label>1938 ed. 6.47.17</label> pānātyayaṃ paramadaṃ
            pānājīrṇam athāpi vā |
            <caesura/>
             pānavibhramamugraṃ ca teṣāṃ vakṣyāmi lakṣaṇam || </l>

          <l xml:id="SS.6.47.18"><label>1938 ed. 6.47.18</label>
            stambhāṅgamardhṛdayagrahatodakampāḥ pānātyaye 'nilakṛte śiraso rujaś ca |
            <caesura/>
             svedapralāpamukhaśoṣaṇadāhamūrcchāḥ pittātmake vadanalocanapītatā ca || </l>

          <l xml:id="SS.6.47.19"><label>1938 ed. 6.47.19</label> śleṣmātmake
            vamathuśītakaphaprasekāḥ sarvātmake bhavati sarvavikārasaṃpat |
            <caesura/>
             ūṣmāṇamaṅgagurutāṃ virasānanatvaṃ śleṣmādhikatvamaruciṃ malamūtrasaṅgam || </l>

          <l xml:id="SS.6.47.20"><label>1938 ed. 6.47.20</label> liṅgaṃ parasya tu madasya
            vadanti tajjñāstṛṣṇāṃ rujāṃ śirasi sandhiṣu cāpi bhedam |
            <caesura/>
             ādhmānamudgiraṇamamlaraso vidāho 'jīrṇasya pānajanitasya vadanti liṅgam || </l>

          <l xml:id="SS.6.47.21"><label>1938 ed. 6.47.21</label> jñeyāni tatra bhiṣajā
            suviniś citāni pittaprakopajanitāni ca kāraṇāni |
            <caesura/>
             hṛdgātratodavamathujvarakaṇṭhadhūmamūrcchākaphasravaṇamūrdharujo vidāhaḥ || </l>

          <l xml:id="SS.6.47.22"><label>1938 ed. 6.47.22</label> dveṣaḥ surān navikṛteṣu
            ca teṣu teṣu taṃ pānavibhramam uśanty akhilena dhīrāḥ |
            <caesura/>
             hīnottarauṣṭham atiśītam amandadāhaṃ tailaprabhāsyam atipānahataṃ
            (tailaprabhāsyam apipānahataṃ) vijahyāt || </l>

          <l xml:id="SS.6.47.23"><label>1938 ed. 6.47.23</label> jihvauṣṭhadantam asitaṃ
            tv athavāpi nīlaṃ pīte ca yasya nayane rudhiraprame ca |
            <caesura/>
             hikkājvarau vamathuvepathupārśvaśūlāḥ kāsabhramāvapi ca pānahataṃ bhajante || </l>

          <l xml:id="SS.6.47.24"><label>1938 ed. 6.47.24</label> teṣāṃ nivāraṇam idaṃhi
            mayocyamānaṃ vyaktābhidhānamakhilena vidhiṃ nibodha |
            <caesura/>
             madyaṃ tu cukramaricārdrakadīpyakuṣṭhasauvarcalāyutamalaṃ pavanasya śāntyai
            || </l>

          <l xml:id="SS.6.47.25"><label>1938 ed. 6.47.25</label>
            pṛthvīkadīpyakamahauṣadhahiṅgubhir vā sauvarcalena ca yutaṃ vitaret sukhāya |
            <caesura/>
             āmrātakāmraphaladāḍimamātuluṅgaiḥ kuryāc chubhāny api ca ṣaḍavapānakāni || </l>

          <l xml:id="SS.6.47.26"><label>1938 ed. 6.47.26</label> seveta vā
            phalarasopahitān rasādīnānūpavargapiśitāny api gandhavanti |
            <caesura/>
             pittātmake madhuravargakaṣāyamiśraṃ madyaṃ hitaṃ samadhuśarkaramiṣṭagandham
            || </l>

          <l xml:id="SS.6.47.27"><label>1938 ed. 6.47.27</label> pītvā ca madyam api
            cekṣurasapragāḍhaṃ niḥśeṣataḥ kṣaṇamavasthitamullikhec ca |
            <caesura/>
             lāvaiṇatittirirasāṃś ca pibedanamlān maudgān sukhāya saghṛtān sasitāṃś ca
            yūṣān || </l>

          <l xml:id="SS.6.47.28"><label>1938 ed. 6.47.28</label> pānātyaye kaphakṛte
            kaphamullikhec ca madyena bimbividulodakasaṃyutena |
            <caesura/>
             seveta tiktakaṭukāṃś ca rasānudārān yūṣāṃś ca tiktakaṭukopahitān hitāya || </l>

          <l xml:id="SS.6.47.29"><label>1938 ed. 6.47.29</label> pathyaṃ yavānnavikṛtāni
            ca jāṅgalāni śleṣmaghnamanyadapi yac ca niratyayaṃ syāt |
            <caesura/>
             kuryāc ca sarvamatha sarvabhave vidhānaṃ ddvandvodbhave dvayamavekṣya
            yathāpradhānam || </l>

          <l xml:id="SS.6.47.30"><label>1938 ed. 6.47.30</label> sāmānyamanyadapi yac ca
            samagramagryaṃ vakṣyāmi yac ca manaso madakṛt sukhaṃ ca |
            <caesura/>
             tvaṅgāgapuṣpamagadhailamadhūkadhānyaiḥ ślakṣṇairajājimaricaiś ca kṛtaṃ
            samāṃśaiḥ || </l>

          <l xml:id="SS.6.47.31"><label>1938 ed. 6.47.31</label> pānaṃ
            kapittharasavāriparūṣakāḍhyaṃ pānātyayeṣu vidhivatsrutamambarānte |
            <caesura/>
             hrīverapadmaparipelavasaṃprayuktaiḥ puṣpairvilipya karavīrajalodbhavaiś ca || </l>

          <l xml:id="SS.6.47.32"><label>1938 ed. 6.47.32</label> piṣṭaiḥ sapadmakayutair
            api sārivādyaiḥ sekaṃ jalaiś ca vitaredamalaiḥ suśītaiḥ |
            <caesura/>
             tvakpatracocamaricailabhujaṅgapuṣpaśleṣmātakaprasavavalkaguḍair upetam || </l>

          <l xml:id="SS.6.47.33"><label>1938 ed. 6.47.33</label> drākṣāyutaṃ hṛtamalaṃ
            madirāmayārtais tatpānakaṃ śuci sugandhi narairniṣevyam |
            <caesura/>
             piṣṭvā pibec ca madhukaṃ kaṭurohiṇīṃ ca drākṣāṃ ca mūlamasakṛt trapuṣībhavaṃ
            yat || </l>

          <l xml:id="SS.6.47.34"><label>1938 ed. 6.47.34</label>kārpāsinīmatha ca
            nāgabalāṃ ca tulyāṃ pītvā sukhī bhavati sādhu suvarcalāṃ ca |
            <caesura/>
             kāśmaryadāruviḍadāḍimapippalīṣu drākṣānvitāsu kṛtamambuni pānakaṃ yat || </l>

          <l xml:id="SS.6.47.35"><label>1938 ed. 6.47.35</label> tadbījapūrakarasāyutamāśu
            pītaṃ śāntiṃ parāṃ paramade tvacirāt karoti |
            <caesura/>
             drākṣāsitāmadhukajīrakadhānyakṛṣṇāsvevaṃ kṛtaṃ trivṛtayā ca pibettathaiva || </l>

          <l xml:id="SS.6.47.36"><label>1938 ed. 6.47.36</label> sauvarcalāyutamudārarasaṃ
            phalāmlaṃ bhārgīśṛtena ca jalena hito 'vasekaḥ || </l>

          <l xml:id="SS.6.47.37"><label>1938 ed. 6.47.37</label>
            ikṣvākudhāmārgavavṛkṣakāṇi kākāhvayodumbarikāś ca dugdhe |
            <caesura/>
             vipācya tasyāñjalinā vameddhi madyaṃ pibec cāhni gate tvajīrṇe || </l>

          <l xml:id="SS.6.47.38"><label>1938 ed. 6.47.38</label>
            tvakpippalībhujagapuṣpaviḍair upetaṃ seveta hiṅgumaricailayutaṃ phalāmlām |
            <caesura/>
             uṣṇāmbusaindhavayutāstvathavā viḍatvakcavyailahiṅgumagadhāphalamūlaśuṇṭhīḥ || </l>

          <l xml:id="SS.6.47.39"><label>1938 ed. 6.47.39</label> hṛdyaiḥ khaḍair api ca
            bhojanamatra śastaṃ drākṣākapitthaphaladāḍimapānakaṃ yat |
            <caesura/>
             tat pānavibhramaharaṃ madhuśarkarāḍhyamāmrātakolarasapānakam eva cāpi || </l>

          <l xml:id="SS.6.47.40"><label>1938 ed. 6.47.40</label>
            kharjūravetrakakarīraparūṣakeṣu drākṣātrivṛtsu ca kṛtaṃ sasitaṃ himaṃ vā |
            <caesura/>
             śrīparṇiyuktamathavā tu pibedimāni yaṣṭyāhvayotpalahimāmbuvimiśritāni || </l>

          <l xml:id="SS.6.47.41"><label>1938 ed. 6.47.41</label>
            kṣīripravālabisajīrakanāgapuṣpapatrailavālusitasārivapadmakāni |
            <caesura/>
             āmrātabhavyakaramardakapitthakolavṛkṣāmlavetraphalajīrakadāḍimāni || </l>

          <l xml:id="SS.6.47.42"><label>1938 ed. 6.47.42</label> seveta vā
            maricajīrakanāgapuṣpatvakpatraviśvacavikailayutān rasāṃś ca |
            <caesura/>
             sūkṣmāmbarasrutahimāṃca sugandhigandhān pānodbhavānnudati saptagadānaśeṣān || </l>

          <l xml:id="SS.6.47.43"><label>1938 ed. 6.47.43</label> pañcendriyārthaviṣayā
            mṛdupānayogā hṛdyāḥ sukhāś ca manasaḥ satataṃ niṣevyāḥ |
            <caesura/>
             pānātyayeṣu vikaṭorunitambavatyaḥ pīnonnatastanabharānatamadhyadeśāḥ || </l>

          <l xml:id="SS.6.47.44"><label>1938 ed. 6.47.44</label> prauḍhāḥ striyo
            'bhinavayauvanapīnagātryaḥ sevyāś ca pañcaviṣayātiśayasvabhāvāḥ || </l>

          <l xml:id="SS.6.47.45"><label>1938 ed. 6.47.45</label> pibedrasaṃ
            puṣpaphalodbhavaṃ vā sitāmadhūkatrisugandhiyuktam |
            <caesura/>
             saṃcūrṇya saṃyojya ca nāgapuṣpairajājikṛṣṇāmaricaiś ca tulyaiḥ || </l>

          <l xml:id="SS.6.47.46"><label>1938 ed. 6.47.46</label>
            varṣābhūyaṣṭyāhvamadhūkalākṣātvakkarbudārāṅkurajīrakāṇi |
            <caesura/>
             drākṣāṃ ca kṛṣṇāmatha keśaraṃ ca kṣīre samāloḍya pibet sukhepsuḥ || </l>

          <l xml:id="SS.6.47.47"><label>1938 ed. 6.47.47</label> bhavec ca madyena tu yena
            pātitaḥ prakāmapītena surāsavādinā |
            <caesura/>
             tad eva tasmai vidhivat pradāpayed viparyaye bhraṃśamavaśyamṛcchati || </l>

          <l xml:id="SS.6.47.48"><label>1938 ed. 6.47.48</label> yathā narendropahatasya
            kasyacidbhavet prasādastata eva nānyataḥ |
            <caesura/>
             dhruvaṃ tathā madyahatasya dehino bhavet prasādastata eva nānyataḥ || </l>

          <l xml:id="SS.6.47.49"><label>1938 ed. 6.47.49</label> vicchinnamadyaḥ sahasā yo
            'timadyaṃ viṣevate |
            <caesura/>
             tasya pānātyayoddiṣṭā vikārāḥ saṃbhavanti hi || </l>

          <l xml:id="SS.6.47.50"><label>1938 ed. 6.47.50</label> madyasyāgneyavāyavyau
            guṇāvambuvahāni(guṇāvambhovahāni) tu |
            <caesura/>
             srotāṃsi śoṣayeyātāṃ tena tṛṣṇopajāyate || </l>

          <l xml:id="SS.6.47.51"><label>1938 ed. 6.47.51</label> pāṭalotpalakandeṣu
            mudgaparṇyāṃ ca sādhitam |
            <caesura/>
             piben māgadhikonmiśraṃ tatrāmbho himaśītalam || </l>

          <l xml:id="SS.6.47.52"><label>1938 ed. 6.47.52</label>
            sarpistailavasāmajjadadhibhṛṅgarasairyutam |
            <caesura/>
             kvāthena bilvayavayoḥ sarvagandhaiś ca peṣitaiḥ || </l>

          <l xml:id="SS.6.47.53"><label>1938 ed. 6.47.53</label> pakvam abhyañjane
            śreṣṭhaṃ seke kvāthaś ca śītalaḥ |
            <caesura/>
             rasavanti ca bhojyāni yathāsvam avacārayet || </l>

          <l xml:id="SS.6.47.54"><label>1938 ed. 6.47.54</label> pānakāni suśītāni hṛdyāni
            surabhīṇi ca |
            <caesura/>
             tvacaṃ prāptas tu pānoṣmā pittaraktābhimūrcchitaḥ |
            <caesura/>
             dāhaṃ prakurute ghoraṃ pittavattatra bheṣajam || </l>

          <l xml:id="SS.6.47.55"><label>1938 ed. 6.47.55</label> śītaṃ vidhānamata
            ūrdhvamahaṃ pravakṣye dāhapraśāntikaramṛddhimatāṃ narāṇām |
            <caesura/>
             tatrādito malayajena hitaḥ pradehaś candrāṃśuhāratuhinodakaśītalena || </l>

          <l xml:id="SS.6.47.56"><label>1938 ed. 6.47.56</label> śītāmbuśītalataraiś ca
            śayānamenaṃ hārairmṛṇālavalayairabalāḥ spṛśeyuḥ |
            <caesura/>
             bhinnotpalojjvalahime śayane śayīta patreṣu vā sajalabinduṣu padminīnām || </l>

          <l xml:id="SS.6.47.57"><label>1938 ed. 6.47.57</label> āsādayan
            pavanamāhṛtamaṅganābhiḥ kahlārapadmadalaśaivalasaṃcayeṣu |
            <caesura/>
             kāntairvanāntapavanaiḥ parimṛśyamānaḥ śaktaś caredbhavanakānanadīrghikāsu || </l>

          <l xml:id="SS.6.47.58"><label>1938 ed. 6.47.58</label> dāhābhibhūtamathavā
            pariṣecayet tu lāmajjakāmburuhacandanatoyatoyaiḥ |
            <caesura/>
             visrāvitāṃ hṛtamalāṃ navavāripūrṇāṃ padmotpalākulajalāmadhivāsitāmbum || </l>

          <l xml:id="SS.6.47.59"><label>1938 ed. 6.47.59</label> vāpīṃ bhajeta
            haricandanabhūṣitāṅgaḥ kāntākaraspṛśanakarkaśaromakūpaḥ |
            <caesura/>
             tatrainamamburuhapatrasamaiḥ spṛśantyaḥ śītaiḥ karoruvadanaiḥ kaṭhinaiḥ
            stanaiś ca || </l>

          <l xml:id="SS.6.47.60"><label>1938 ed. 6.47.60</label> toyāvagāhakuśalā
            madhurasvabhāvāḥ saṃharṣayeyurabalāḥ sukalaiḥ pralāpaiḥ |
            <caesura/>
             dhārāgṛhe pragalitodakadurdinābhe klāntaḥ śayīta salilānilaśītakukṣau || </l>

          <l xml:id="SS.6.47.61"><label>1938 ed. 6.47.61</label> gandhodakaiḥ sakusumair
            upasiktabhūmau patrāmbucandanarasair upaliptakuḍye |
            <caesura/>
             jātyutpalapriyakakeśarapuṇḍarīkapunnāganāgakaravīrakṛtopacāre || </l>

          <l xml:id="SS.6.47.62"><label>1938 ed. 6.47.62</label> tasmin gṛhe
            kamalareṇvaruṇe śayīta yatnāhṛtānilavikampitapuṣpadāmni |
            <caesura/>
             hemantavindhyahimavanmalayācalānāṃ śītāmbhasāṃ sakadalīharitadrumāṇām || </l>

          <l xml:id="SS.6.47.63"><label>1938 ed. 6.47.63</label>
            udbhinnanīlanalināmburuhākarāṇāṃ candrodayasya ca kathāḥ śṛṇuyānmanojñāḥ |
            <caesura/>
             mlānaṃ pratāntamanasaṃ manaso 'nukūlāḥ pīnastanorujaghanā haricandanāṅgyaḥ || </l>

          <l xml:id="SS.6.47.64"><label>1938 ed. 6.47.64</label> tā enamārdravasanāḥ saha
            saṃviśeyuḥ śliṣṭvāvalāḥ śithilamekhalahārayaṣṭyaḥ || </l>

          <l xml:id="SS.6.47.65"><label>1938 ed. 6.47.65</label> harṣayeyurnaraṃ nāryaḥ
            svaguṇai rahasi sthitāḥ |
            <caesura/>
             tāḥ śaityāc chamayeyuś ca pittapānātyayāntaram || </l>

          <l xml:id="SS.6.47.66"><label>1938 ed. 6.47.66</label>tṛḍdāharaktapitteṣu kāryo
            'yaṃ bheṣajakramaḥ |
            <caesura/>
             sāmānyato viśeṣaṃ tu śṛṇu dāheṣv aśeṣataḥ || </l>

          <l xml:id="SS.6.47.67"><label>1938 ed. 6.47.67</label> kṛtsnadehānugaṃ
            raktamudriktaṃ dahati hy ati |
            <caesura/>
             saṃcūṣyate dahyate ca tāmrābhastāmralocanaḥ || </l>

          <l xml:id="SS.6.47.68"><label>1938 ed. 6.47.68</label> lohagandhāṅgavadano
            vahninevāvakīryate |
            <caesura/>
             taṃ vilaṅghya vidhānena saṃsṛṣṭāhāram ācaret || </l>

          <l xml:id="SS.6.47.69"><label>1938 ed. 6.47.69</label> apraśāmyati dāhe ca
            rasais tṛptasya jāṅgalaiḥ |
            <caesura/>
             śākhāśrayā yathānyāyaṃ rohiṇīrvyadhayet sirāḥ || </l>

          <l xml:id="SS.6.47.70"><label>1938 ed. 6.47.70</label> pittajvarasamaḥ pittāt sa
            cāpy asya vidhir hitaḥ |
            <caesura/>
             tṛṣṇānirodhād abdhātau kṣīṇe tejaḥ samuddhatam || </l>

          <l xml:id="SS.6.47.71"><label>1938 ed. 6.47.71</label> sabāhyābhyantaraṃ dehaṃ
            dahed vai mandacetasaḥ |
            <caesura/>
             saṃśuṣkagalatālvoṣṭho jihvāṃ niṣkṛṣya ceṣṭate || </l>

          <l xml:id="SS.6.47.72"><label>1938 ed. 6.47.72</label> tatropaśamayet tejas tv
            abdhātuṃ ca vivardhayet |
            <caesura/>
             pāyayet kāmam ambhaś ca śarkarāḍhyaṃ payo 'pi vā || </l>

          <l xml:id="SS.6.47.73"><label>1938 ed. 6.47.73</label> śītam ikṣurasaṃ manthaṃ
            vitarec ceritaṃ vidhim |
            <caesura/>
             asṛjā pūrṇakoṣṭhasya dāho bhavati duḥsahaḥ || </l>

          <l xml:id="SS.6.47.74"><label>1938 ed. 6.47.74</label> vidhiḥ sadyovraṇīyoktas
            tasya lakṣaṇam eva ca |
            <caesura/>
             dhātukṣayokto yo dāhas tena mūrcchātṛṣānvitaḥ || </l>

          <l xml:id="SS.6.47.75"><label>1938 ed. 6.47.75</label> kṣāmasvaraḥ kriyāhīno
            bhṛśaṃ sīdati pīḍitaḥ |
            <caesura/>
             raktapittavidhis tasya hitaḥ snigdho 'nilāpahaḥ || </l>

          <l xml:id="SS.6.47.76"><label>1938 ed. 6.47.76</label> kṣatajenāśnataś cānyaḥ
            śocato vāpy anekadhā |
            <caesura/>
             tenāntardahyate 'tyarthaṃ tṛṣṇāmūrcchāpralāpavān || </l>

          <l xml:id="SS.6.47.77"><label>1938 ed. 6.47.77</label> tamiṣṭaviṣayopetaṃ
            suhṛdbhir abhisaṃvṛtam |
            <caesura/>
             kṣīramāṃsarasāhāraṃ vidhinoktena sādhayet || </l>

          <l xml:id="SS.6.47.78"><label>1938 ed. 6.47.78</label> marmābhighātajo 'py asti
            sa cāsādhyatamaḥ smṛtaḥ |
            <caesura/>
             sarva eva ca varjyāḥ syuḥ śītagātreṣu dehiṣu || </l>

          <l xml:id="SS.6.47.79"><label>1938 ed. 6.47.79</label> (evaṃvidho bhaved yas tu
            madirāmayapīḍitaḥ |
            <caesura/>
             ) praśāntopadrave cāpi śodhanaṃ prāptam ācaret || </l>

          <l xml:id="SS.6.47.80"><label>1938 ed. 6.47.80</label>
            sajīrakāṇyārdrakaśṛṅgaverasauvarcalāny ardhajalaplutāni |
            <caesura/>
             madyāni hṛdyānyatha gandhavanti pītāni sadyaḥ śamayanti tṛṣṇām || </l>

          <l xml:id="SS.6.47.81"><label>1938 ed. 6.47.81</label> jalaplutaś
            candanabhūṣitāṅgaḥ sragvī sabhaktāṃ piśitopadaṃśām |
            <caesura/>
             piben surāṃ naiva labheta rogān manonuvighnaṃ ca madaṃ na yāti ||</l>
          <p ana="trailer">iti suśrutasṃhitāyām uttaratantrāntargate kāyacikitsātantre
            madātyayapratiṣedho nāma (navamo 'dhyāyaḥ, āditaḥ) saptacatvāriṃśattamo
            'dhyāyaḥ ||47 ||</p>
        </div>
        <div n="48" type="adhyāya">
          <head>aṣṭacatvāriṃśattamo 'dhyāyaḥ | </head>
          <l xml:id="SS.6.48.1"><label>1938 ed. 6.48.1</label> athātastṛṣṇāpratiṣedham
            adhyāyaṃ vyākhyāsyāmaḥ || </l>

          <l xml:id="SS.6.48.2"><label>1938 ed. 6.48.2</label> yathovāca bhagavān
            dhanvantariḥ || </l>

          <l xml:id="SS.6.48.3"><label>1938 ed. 6.48.3</label> satataṃ yaḥ pibedvāri na
            tṛptimadhigacchati |
            <caesura/>
             punaḥ kāṅkṣati toyaṃ ca taṃ tṛṣṇārditam ādiśet || </l>

          <l xml:id="SS.6.48.4"><label>1938 ed. 6.48.4</label>
            sakṣobhaśokaśramamadyapānādrūkṣāmlaśuṣkoṣṇakaṭūpayogāt |
            <caesura/>
             dhātukṣayāllaṅghanasūryatāpāt pittaṃ ca vātaś ca bhṛśaṃ pravṛddhau || </l>

          <l xml:id="SS.6.48.5"><label>1938 ed. 6.48.5</label> srotāṃsi saṃdūṣayataḥ
            sametau yānyambuvāhīni śarīriṇāṃ hi |
            <caesura/>
             srotaḥsvapāṃvāhiṣu dūṣiteṣu jāyeta tṛṣṇātibalā tatas tu || </l>

          <l xml:id="SS.6.48.6"><label>1938 ed. 6.48.6</label> tisraḥ smṛtāstāḥ kṣatajā
            caturthī kṣayāt tathānyām asamudbhavā ca |
            <caesura/>
             syāt saptamī bhaktanimittajā tu nibodha liṅgāny anupūrvaśas tu || </l>

          <l xml:id="SS.6.48.7"><label>1938 ed. 6.48.7</label>
            tālvoṣṭhakaṇṭhāsyaviśoṣadāhāḥ saṃtāpamohabhramavipralāpāḥ |
            <caesura/>
             pūrvāṇi rūpāṇi bhavanti tāsām utpattikāleṣu viśeṣatas tu || </l>

          <l xml:id="SS.6.48.8"><label>1938 ed. 6.48.8</label> śuṣkāsyatā
            mārutasaṃbhavāyāṃ todas tathā śaṅkhaśiraḥsu cāpi |
            <caesura/>
             srotonirodho virasaṃ ca vaktraṃ śītabhir adbhiś ca vivṛddhim eti || </l>

          <l xml:id="SS.6.48.9"><label>1938 ed. 6.48.9</label>
            mūrcchāpralāpārucivaktraśoṣāḥ pītekṣaṇatvaṃ pratataś ca dāhaḥ |
            <caesura/>
             śītābhikāṅkṣā mukhatiktatā ca pittātmikāyāṃ paridhūpanaṃ ca || </l>

          <l xml:id="SS.6.48.10"><label>1938 ed. 6.48.10</label>
            kaphāvṛtābhyāmanilānalābhyāṃ kapho 'pi śuṣkaḥ prakaroti tṛṣṇām |
            <caesura/>
             nidrā gurutvaṃ madhurāsyatā ca tayārditaḥ śuṣyati cātimātram || </l>

          <l xml:id="SS.6.48.11"><label>1938 ed. 6.48.11</label> kaṇṭhopalepo
            mukhapicchilatvaṃ śītajvaraś chardirarocakaś ca |
            <caesura/>
             kaphātmikāyāṃ gurugātratā ca śākhāsu śophastvavipāka eva |
            <caesura/>
             etāni rūpāṇi bhavanti tasyāṃ tayārditaḥ kāṅkṣati nāti cāmbhaḥ || </l>

          <l xml:id="SS.6.48.12"><label>1938 ed. 6.48.12</label> kṣatasya
            rukśoṇitanirgamābhyāṃ tṛṣṇā caturthī kṣatajā matā tu |
            <caesura/>
             tayābhibhūtasya niśādināni gacchanti duḥkhaṃ pibato 'pi toyam || </l>

          <l xml:id="SS.6.48.13"><label>1938 ed. 6.48.13</label> rasakṣayādyā kṣayajā matā
            sā tayārditaḥ śuṣyati dahyate ca |
            <caesura/>
             atyarthamākāṅkṣati cāpi toyaṃ tāṃ sannipātād itikecidāhuḥ || </l>

          <l xml:id="SS.6.48.14"><label>1938 ed. 6.48.14</label> rasakṣayoktāni ca
            lakṣaṇāni tasyāmaśeṣeṇa bhiṣagvyavasyet |
            <caesura/>
             tridoṣaliṅgāmasamudbhavā ca hṛcchūlaniṣṭhīvanasādayuktā || </l>

          <l xml:id="SS.6.48.15"><label>1938 ed. 6.48.15</label> snigdhaṃ tathāmlaṃ
            lavaṇaṃ ca bhuktaṃ gurvannamevātitṛṣāṃ karoti |
            <caesura/>
             kṣīṇaṃ vicittaṃ badhiraṃ tṛṣārtaṃ vivarjayennirgatajihvamāśu || </l>

          <l xml:id="SS.6.48.16"><label>1938 ed. 6.48.16</label> tṛṣṇābhivṛddhāvudare ca
            pūrṇe taṃ vāmayenmāgadhikodakena |
            <caesura/>
             vilobhanaṃ cātra hitaṃ vidheyaṃ syāddāḍimāmrātakamātuluṅgaiḥ || </l>

          <l xml:id="SS.6.48.17"><label>1938 ed. 6.48.17</label> tisraḥ prayogairiha
            sannivāryāḥ śītaiś ca samyag rasavīryajātaiḥ |
            <caesura/>
             gaṇḍūṣamamlairvirase ca vaktre kuryāc chubhairāmalakasya cūrṇaiḥ || </l>

          <l xml:id="SS.6.48.18"><label>1938 ed. 6.48.18</label> suvarṇarūpyādibhir
            agnitaptairloṣṭaiḥ kṛtaṃ vā sikatādibhir vā |
            <caesura/>
             jalaṃ sukhoṣṇaṃ śamayet tu tṛṣṇāṃ saśarkaraṃ kṣaudrayutaṃ himaṃ vā || </l>

          <l xml:id="SS.6.48.19"><label>1938 ed. 6.48.19</label> pañcāṅgikāḥ pañcagaṇā ya
            uktāsteṣv ambu siddhaṃ prathame gaṇe vā |
            <caesura/>
             pibet sukhoṣṇaṃ manujo 'cireṇa tṛṣo vimucyeta hi vātajāyāḥ || </l>

          <l xml:id="SS.6.48.20"><label>1938 ed. 6.48.20</label> pittaghnavargais tu kṛtaḥ
            kaṣāyaḥ saśarkaraḥ kṣaudrayutaḥ suśītaḥ |
            <caesura/>
             pītastṛṣāṃ pittakṛtāṃ nihanti kṣīraṃ śṛtaṃ vāpy atha jīvanīyaiḥ || </l>

          <l xml:id="SS.6.48.21"><label>1938 ed. 6.48.21</label>
            bilvāḍhakīkanyakapañcamūlīdarbheṣu siddhaṃ kaphajāṃ nihanti |
            <caesura/>
             hitaṃ bhavec chardanam eva cātra taptena nimbaprasavodakena || </l>

          <l xml:id="SS.6.48.22"><label>1938 ed. 6.48.22</label> sarvāsu tṛṣṇāsvathavāpi
            paittaṃ kuryād vidhiṃ tena hi tā na santi |
            <caesura/>
             paryāgatodumbarajo rasas tu saśarkaratatkvathitodakaṃ vā || </l>

          <l xml:id="SS.6.48.23"><label>1938 ed. 6.48.23</label> vargasya siddhasya ca
            sārivādeḥ pātavyamambhaḥ śiśiraṃ tṛṣārtaiḥ |
            <caesura/>
             kaśeruśṛṅgāṭakapadmamocabisekṣusiddhaṃ vāṃ nihanti || </l>

          <l xml:id="SS.6.48.24"><label>1938 ed. 6.48.24</label> lājotpalośīrakucandanāni
            dattvā pravāte niśi vāsayet tu |
            <caesura/>
             taduttamaṃ toyamudāragandhi sitāyutaṃ kṣaudrayutaṃ vadanti || </l>

          <l xml:id="SS.6.48.25"><label>1938 ed. 6.48.25</label> drākṣāpragāḍhaṃ ca hitāya
            vaidyas tṛṣṇārditebhyo vitaren narebhyaḥ |
            <caesura/>
             sasārivādau tṛṇapañcamūle tathotpalādau prathame gaṇe ca || </l>

          <l xml:id="SS.6.48.26"><label>1938 ed. 6.48.26</label> kuryāt kaṣāyaṃ ca
            yatheritena madhūkapuṣpādiṣu cāpareṣu |
            <caesura/>
             rājādanakṣīrikapītaneṣu ṣaṭ pānakānyatra hitāni ca syuḥ || </l>

          <l xml:id="SS.6.48.27"><label>1938 ed. 6.48.27</label> satuṇḍikerāṇyathavā pibet
            tu piṣṭāni kārpāsasamudbhavāni |
            <caesura/>
             kṣatodbhavāṃ rugvinivāraṇena jayed rasānāmasṛjaś ca pānaiḥ || </l>

          <l xml:id="SS.6.48.28"><label>1938 ed. 6.48.28</label> kṣayotthitāṃ kṣīraghṛtaṃ
            nihanyānmāṃsodakaṃ vā madhukodakaṃ vā |
            <caesura/>
             āmodbhavāṃ bilvavacāyutais tu jayet kaṣāyairatha dīpanīyaiḥ || </l>

          <l xml:id="SS.6.48.29"><label>1938 ed. 6.48.29</label> āmrātabhallātabalāyutāni
            pibet kaṣāyāṇyatha dīpanāni |
            <caesura/>
             gurvannajātāṃ vamanairjayec ca kṣayādṛte sarvakṛtāṃ ca tṛṣṇām || </l>

          <l xml:id="SS.6.48.30"><label>1938 ed. 6.48.30</label> śramodbhavāṃ māṃsaraso
            nihanti guḍodakaṃ vāpy athavāpi manthaḥ |
            <caesura/>
             bhaktoparodhāttṛṣito yavāgūmuṣṇāṃ piben manthamatho himaṃ ca || </l>

          <l xml:id="SS.6.48.31"><label>1938 ed. 6.48.31</label> yā snehapītasya bhavec ca
            tṛṣṇā tatroṣṇamambhaḥ prapiben manuṣyaḥ |
            <caesura/>
             madyodbhavāmardhajalaṃ nihanti madyaṃ tṛṣāṃ yāpi ca madyapasya || </l>

          <l xml:id="SS.6.48.32"><label>1938 ed. 6.48.32</label> tṛṣṇodbhavāṃ hanti jalaṃ
            suśītaṃ saśarkaraṃ sekṣurasaṃ tathāmbhaḥ |
            <caesura/>
             svaiḥ svaiḥ kaṣāyairvamanāni tāsāṃ tathā jvaroktāni ca pācanāni || </l>

          <l xml:id="SS.6.48.33"><label>1938 ed. 6.48.33</label> lepāvagāhau pariṣecanāni
            kuryāt tathā śītagṛhāṇi cāpi |
            <caesura/>
             saṃśodhanaṃ kṣīrarasau ghṛtāni sarvāsu lehānmadhurān himāṃś ca ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            (daśamo 'dhyāyaḥ āditaḥ) aṣṭacatvāriṃśo 'dhyāyaḥ ||48 ||</p>
        </div>
        <div n="49" type="adhyāya">
          <head>ekonapañcāśattamo 'dhyāyaḥ | </head>
          <l xml:id="SS.6.49.1"><label>1938 ed. 6.49.1</label> athātaś chardipratiṣedham
            adhyāyaṃ vyākhyāsyāmaḥ || </l>

          <l xml:id="SS.6.49.2"><label>1938 ed. 6.49.2</label> yathovāca bhagavān
            dhanvantariḥ || </l>

          <l xml:id="SS.6.49.3"><label>1938 ed. 6.49.3</label>
            atidravairatisnigdhairahṛdyairlavaṇairati |
            <caesura/>
             akāle cātimātraiś ca tathāsātmyaiś ca bhojanaiḥ || </l>

          <l xml:id="SS.6.49.4"><label>1938 ed. 6.49.4</label> śramāt kṣayāt tathodvegād
            ajīrṇāt kṛmidoṣataḥ |
            <caesura/>
             nāryāś cāpannasattvāyās tathātidrutam aśnataḥ || </l>

          <l xml:id="SS.6.49.5"><label>1938 ed. 6.49.5</label> atyantāmaparītasya
            chardervai saṃbhavo dhruvam |
            <caesura/>
             (bībhatsairhetubhiś cānyairdrutamutkleśito balāt ||) </l>

          <l xml:id="SS.6.49.6"><label>1938 ed. 6.49.6</label> chādayannānanaṃ
            vegairardayannaṅgabhañjanaiḥ |
            <caesura/>
             nirucyate chardir iti doṣo vaktrād viniścaran || </l>

          <l xml:id="SS.6.49.7"><label>1938 ed. 6.49.7</label> doṣānudīrayan vṛddhānudāno
            vyānasaṅgataḥ |
            <caesura/>
             ūrdhvamāgacchati bhṛśaṃ viruddhāhārasevanāt || </l>

          <l xml:id="SS.6.49.8"><label>1938 ed. 6.49.8</label> praseko hṛdayotkleśo
            bhaktasyānabhinandanam |
            <caesura/>
             pūrvarūpaṃ mataṃ chardyā yathāsvaṃ ca vibhāvayet || </l>

          <l xml:id="SS.6.49.9"><label>1938 ed. 6.49.9</label> pracchardayet
            phenilamalpamalpaṃ śūlārdito 'bhyarditapārśvapṛṣṭhaḥ |
            <caesura/>
             śrāntaḥ saghoṣaṃ bahuśaḥ kaṣāyaṃ jīrṇe 'dhikaṃ sānilajā vamis tu || </l>

          <l xml:id="SS.6.49.10"><label>1938 ed. 6.49.10</label> yo 'mlaṃ bhṛśaṃ vā
            kaṭutiktavaktraḥ pītaṃ saraktaṃ haritaṃ vamedvā |
            <caesura/>
             sadāhacoṣajvaravaktraśoṣo mūrcchānvitaḥ pittanimittajā sā || </l>

          <l xml:id="SS.6.49.11"><label>1938 ed. 6.49.11</label> yo hṛṣṭaromā madhuraṃ
            prabhūtaṃ śuklaṃ himaṃ sāndrakaphānuviddham |
            <caesura/>
             abhaktaruggauravasādayukto vamedvamī sā kaphakopajā syāt || </l>

          <l xml:id="SS.6.49.12"><label>1938 ed. 6.49.12</label> sarvāṇi rūpāṇi bhavanti
            yasyāṃ sā sarvadoṣaprabhavā matā tu |
            <caesura/>
             bībhatsajā dauhṛdajāmajā ca sātmyaprakopāt kṛmijā ca yā hi |
            <caesura/>
             sā pañcamī tāṃ ca vibhāvayet tu doṣocchrayeṇaiva yathoktamādau || </l>

          <l xml:id="SS.6.49.13"><label>1938 ed. 6.49.13</label> śūlahṛllāsabahulā kṛmijā
            ca viśeṣataḥ |
            <caesura/>
             kṛmihṛdrogatulyena lakṣaṇena ca lakṣitā || </l>

          <l xml:id="SS.6.49.14"><label>1938 ed. 6.49.14</label> kṣīṇasyopadravairyuktāṃ
            sāsṛkpūyāṃ sacandrikām |
            <caesura/>
             chardiṃ prasaktāṃ kuśalo nārabheta cikitsitum || </l>

          <l xml:id="SS.6.49.15"><label>1938 ed. 6.49.15</label> āmāśayotkleśabhavā hi
            sarvāstasmād dhitaṃ laṅghanam eva tāsu || </l>

          <l xml:id="SS.6.49.16"><label>1938 ed. 6.49.16</label> vamīṣu bahudoṣāsu
            chardanaṃ hitamucyate |
            <caesura/>
             virecanaṃ vā kurvīta yathādoṣocchrayaṃ bhiṣak || </l>

          <l xml:id="SS.6.49.17"><label>1938 ed. 6.49.17</label> saṃsargaś cānupūrveṇa
            yathāsvaṃ bheṣajāyutaḥ |
            <caesura/>
             laghūni pariśuṣkāṇi sātmyānyannāni cācaret || </l>

          <l xml:id="SS.6.49.18"><label>1938 ed. 6.49.18</label> yathāsvaṃ ca kaṣāyāṇi
            jvaraghnāni prayojayet |
            <caesura/>
             hanyāt kṣīraghṛtaṃ pītaṃ chardiṃ pavanasaṃbhavām || </l>

          <l xml:id="SS.6.49.19"><label>1938 ed. 6.49.19</label> sasaindhavaṃ pibet
            sarpirvātacchardinivāraṇam |
            <caesura/>
             mudgāmalakayūṣo vā sasarpiṣkaḥ sasaindhavaḥ |
            <caesura/>
             yavāgūṃ madhumiśrāṃ vā pañcamūlīkṛtāṃ pibet || </l>

          <l xml:id="SS.6.49.20"><label>1938 ed. 6.49.20</label> pibedvā vyaktasindhūtthaṃ
            phalāmlaṃ vaiṣkiraṃ rasam |
            <caesura/>
             sukhoṣṇalavaṇaṃ cātra hitaṃ snehavirecanam || </l>

          <l xml:id="SS.6.49.21"><label>1938 ed. 6.49.21</label> pittopaśamanīyāni pākyāni
            śiśirāṇi ca |
            <caesura/>
             kaṣāyāṇyupayuktāni ghnanti pittakṛtāṃ vamīm || </l>

          <l xml:id="SS.6.49.22"><label>1938 ed. 6.49.22</label> śodhanaṃ madhuraiś cātra
            drākṣārasasam āyutaiḥ |
            <caesura/>
             balavatyāṃ praśaṃsanti sarpis tailvakam eva ca || </l>

          <l xml:id="SS.6.49.23"><label>1938 ed. 6.49.23</label> āragvadhādiniryūhaṃ
            daśāṅgayogam eva vā |
            <caesura/>
             pāyayetātha sakṣaudraṃ kaphajāyāṃ cikitsakaḥ || </l>

          <l xml:id="SS.6.49.24"><label>1938 ed. 6.49.24</label> kṛtaṃ guḍūcyā vidhivat
            kaṣāyaṃ himasaṃjñitam |
            <caesura/>
             tisṛṣv api bhavet pathyaṃ mākṣikeṇa samanvitam || </l>

          <l xml:id="SS.6.49.25"><label>1938 ed. 6.49.25</label> bībhatsajāṃ
            hṛdyatamairdauhṛdīṃ kāṅkṣitaiḥ phalaiḥ |
            <caesura/>
             laṅghanairvamanaiś cāmāṃ sātmyaiḥ sātmyaprakopajām || </l>

          <l xml:id="SS.6.49.26"><label>1938 ed. 6.49.26</label> kṛmihṛdrogavac cāpi
            kṛmijāṃ sādhayed vamīm |
            <caesura/>
             vitarec ca yathādoṣaṃ śastaṃ vidhimanantaram || </l>

          <l xml:id="SS.6.49.27"><label>1938 ed. 6.49.27</label> dadhittharasasṃsaktāṃ
            pippalīṃ mākṣikānvitām |
            <caesura/>
             muhurmuhurnaro līḍhvā chardibhyaḥ pravimucyate(pratimucyate) || </l>

          <l xml:id="SS.6.49.28"><label>1938 ed. 6.49.28</label> samākṣikā madhurasā pītā
            vā taṇḍulāmbunā |
            <caesura/>
             tarpaṇaṃ vā madhuyutaṃ tisṛṇām api bheṣajam || </l>

          <l xml:id="SS.6.49.29"><label>1938 ed. 6.49.29</label> svayaṅguptāṃ sayaṣṭyāhvāṃ
            taṇḍulāmbumadhudravām |
            <caesura/>
             pibedyavāgūmathavā siddhāṃ patraiḥ karañjajaiḥ || </l>

          <l xml:id="SS.6.49.30"><label>1938 ed. 6.49.30</label> yuktāmlalavaṇāḥ piṣṭāḥ
            kustumburyo 'thavā hitāḥ |
            <caesura/>
             taṇḍulāmbuyutaṃ khādet kapitthaṃ tryūṣaṇena vā || </l>

          <l xml:id="SS.6.49.31"><label>1938 ed. 6.49.31</label> sitācandanamadhvāktaṃ
            lihyādvā makṣikāśakṛt |
            <caesura/>
             pibet payo 'gnitaptaṃ ca nirvāpya gṛhagodhikām || </l>

          <l xml:id="SS.6.49.32"><label>1938 ed. 6.49.32</label> sarpiḥkṣaudrayutān vāpi
            lājaśaktūn pibettathā |
            <caesura/>
             sarpiḥkṣaudrasitopetāṃ māgadhīṃ vā lihettathā || </l>

          <l xml:id="SS.6.49.33"><label>1938 ed. 6.49.33</label> dhātrīrase candanaṃ vā
            ghṛṣṭaṃ mudgadalāmbunā |
            <caesura/>
             kolāmalakamajjānaṃ lihyādvā trisugandhikam || </l>

          <l xml:id="SS.6.49.34"><label>1938 ed. 6.49.34</label> sakṣaudrāṃ śālilājānāṃ
            yavagūṃ vā piben naraḥ |
            <caesura/>
             ghreyāṇyupaharec cāpi manoghrāṇasukhāni ca || </l>

          <l xml:id="SS.6.49.35"><label>1938 ed. 6.49.35</label> jāṅgalāni ca māṃsāni
            śubhāni pānakāni ca |
            <caesura/>
             bhojanāni vicitrāṇi kuryāt sarvāsvatandritaḥ ||</l>
          <p ana="trailer">iti suśrutasṃhitāyām uttaratantrāntargate kāyacikitsātantre
            chardipratiṣedho nāma (ekādaśo 'dhyāyaḥ, āditaḥ) ekonapañcāśattamo 'dhyāyaḥ
            ||49 ||</p>
        </div>
        <div n="50" type="adhyāya">
          <head>pañcāśattamo 'dhyāyaḥ | </head>
          <l xml:id="SS.6.50.1"><label>1938 ed. 6.50.1</label> athāto hikkāpratiṣedhaṃ
            vyākhyāsyāmaḥ || </l>

          <l xml:id="SS.6.50.2"><label>1938 ed. 6.50.2</label> yathovāca bhagavān
            dhanvantariḥ || </l>

          <l xml:id="SS.6.50.3"><label>1938 ed. 6.50.3</label> vidāhiguruviṣṭambhir
            ūkṣābhiṣyandibhojanaiḥ |
            <caesura/>
             śītapānāsanasthānarajodhūmānilānalaiḥ || </l>

          <l xml:id="SS.6.50.4"><label>1938 ed. 6.50.4</label>
            vyāyāmakarmabhārādhvavegāghātāpatarpaṇaiḥ |
            <caesura/>
             āmadoṣābhighātastrīkṣayadoṣaprapīḍanaiḥ || </l>

          <l xml:id="SS.6.50.5"><label>1938 ed. 6.50.5</label> viṣamāśanādhyanaśanais
            tathā samaśanair api |
            <caesura/>
             hikkā śvāsaś ca kāsaś ca nṛṇāṃ samupajāyate || </l>

          <l xml:id="SS.6.50.6"><label>1938 ed. 6.50.6</label> muhurmuhurvāyurudeti
            sasvano yakṛtplihāntrāṇi mukhādivākṣipan |
            <caesura/>
             sa ghoṣavānāśu hinastyasūn yatastatas tu hikketi bhiṣagbhir ucyate || </l>

          <l xml:id="SS.6.50.7"><label>1938 ed. 6.50.7</label> annajāṃ yamalāṃ kṣudrāṃ
            gambhīrāṃ mahatīṃ tathā |
            <caesura/>
             vāyuḥ kaphenānugataḥ pañca hikkāḥ karoti hi || </l>

          <l xml:id="SS.6.50.8"><label>1938 ed. 6.50.8</label> mukhaṃ
            kaṣāyamaratirgauravaṃ kaṇṭhavakṣasoḥ |
            <caesura/>
             pūrvarūpāṇi hikkānāmāṭopo jaṭharasya ca || </l>

          <l xml:id="SS.6.50.9"><label>1938 ed. 6.50.9</label> tvaramāṇasya cāhāraṃ
            bhuñjānasyāthavā ghanam |
            <caesura/>
             vāyurannairavastīrṇaḥ kaṭukairardito bhṛśam || </l>

          <l xml:id="SS.6.50.10"><label>1938 ed. 6.50.10</label> hikkayatyūrdhvago bhūtvā
            tāṃ vidyādannajāṃ bhiṣak |
            <caesura/>
             cireṇa yamalairvegairyā hikkā saṃpravartate || </l>

          <l xml:id="SS.6.50.11"><label>1938 ed. 6.50.11</label> kampayantī śirogrīvaṃ
            yamalāṃ tāṃ vinirdiśet |
            <caesura/>
             vikṛṣṭakālairyā vegairmandaiḥ samabhivartate || </l>

          <l xml:id="SS.6.50.12"><label>1938 ed. 6.50.12</label> kṣudrikā nāma sā hikkā
            jatrumūlāt pradhāvitā |
            <caesura/>
             nābhipravṛttā yā hikkā ghorā gambhīranādinī || </l>

          <l xml:id="SS.6.50.13"><label>1938 ed. 6.50.13</label>
            śuṣkauṣṭhakaṇṭhajihvāsyaśvāsapārśvarujākarī |
            <caesura/>
             anekopadravayutā gambhīrā nāma sā smṛtā || </l>

          <l xml:id="SS.6.50.14"><label>1938 ed. 6.50.14</label> marmāṇyāpīḍayantīva
            satataṃ yā pravartate |
            <caesura/>
             dehamāyamya vegena ghoṣayatyatitṛṣyataḥ |
            <caesura/>
             mahāhikketi sā jñeyā sarvagātraprakampinī || </l>

          <l xml:id="SS.6.50.15"><label>1938 ed. 6.50.15</label> āyamyate hikkato 'ṅgāni
            yasya dṛṣṭiś cordhvaṃ tāmyate yasya gāḍham |
            <caesura/>
             kṣīṇo 'nnadviṭ kāsate yaś ca hikkī tau dvāvantyau varjayed dhikkamānau || </l>

          <l xml:id="SS.6.50.16"><label>1938 ed. 6.50.16</label> prāṇāyāmodvejanatrāsanāni
            sūcītodaiḥ saṃbhramaś cātra śastaḥ |
            <caesura/>
             yaṣṭyāhvaṃ vā mākṣikeṇāvapīḍe pippalyo vā śarkarācūrṇayuktāḥ || </l>

          <l xml:id="SS.6.50.17"><label>1938 ed. 6.50.17</label> sarpiḥ koṣṇaṃ kṣīramikṣo
            raso vā nātikṣīṇe chardanaṃ śāntihetoḥ |
            <caesura/>
             nārīpayaḥpiṣṭamaśuklacandanaṃ ghṛtaṃ sukhoṣṇaṃ ca sasaindhavaṃ tathā || </l>

          <l xml:id="SS.6.50.18"><label>1938 ed. 6.50.18</label> cūrṇīkṛtaṃ
            saindhavamambhasāthavā nihanti hikkāṃ ca hitaṃ ca nasyataḥ |
            <caesura/>
             yuñjyāddhūmaṃ śālaniryāsajātaṃ naipālaṃ vā goviṣāṇodbhavaṃ vā || </l>

          <l xml:id="SS.6.50.19"><label>1938 ed. 6.50.19</label> sarpiḥsnigdhaiś
            carmabālaiḥ kṛtaṃ vā hikkāsthāne svedanaṃ cāpi kāryam |
            <caesura/>
             kṣaudropetaṃ gairikaṃ kāñcanāhvaṃ lihyādbhasma grāmyasattvāsthijaṃ vā || </l>

          <l xml:id="SS.6.50.20"><label>1938 ed. 6.50.20</label>
            tadvacchvāvinmeṣagośalyakānāṃ(gośallakānāṃ) romāṇyantardhūmadagdhāni cātra |
            <caesura/>
             madhvājyāktaṃ barhipatraprasūtamevaṃ bhasmaudumbaraṃ tailvakaṃ vā || </l>

          <l xml:id="SS.6.50.21"><label>1938 ed. 6.50.21</label> svarjikṣāraṃ
            bījapūrādrasena kṣaudropetaṃ hanti līḍhvāśu hikkām |
            <caesura/>
             sarpiḥsnigdhā ghnanti hikkāṃ yavāgvaḥ koṣṇagrāsāḥ pāyaso vā sukhoṣṇaḥ || </l>

          <l xml:id="SS.6.50.22"><label>1938 ed. 6.50.22</label> śuṇṭhītoye sādhitaṃ
            kṣīramājaṃ tadvat pītaṃ śarkarāsaṃyutaṃ vā |
            <caesura/>
             ātṛptervā sevyamānaṃ nihantyād ghrātaṃ hikkāmāśu mūtraṃ tvajāvyoḥ || </l>

          <l xml:id="SS.6.50.23"><label>1938 ed. 6.50.23</label> sapūtikīṭaṃ
            laśunogragandhāhiṅgvabjamācūrṇya subhāvitaṃ tat |
            <caesura/>
             kṣaudraṃ sitāṃ vāraṇakeśaraṃ ca pibedrasenekṣumadhūkajena || </l>

          <l xml:id="SS.6.50.24"><label>1938 ed. 6.50.24</label> pibet palaṃ vā
            lavaṇottamasya dvābhyāṃ palābhyāṃ haviṣaḥ samagram |
            <caesura/>
             harītakīṃ koṣṇajalānupānāṃ pibed ghṛtaṃ kṣāramadhūpapannam || </l>

          <l xml:id="SS.6.50.25"><label>1938 ed. 6.50.25</label> rasaṃ
            kapitthānmadhupippalībhyāṃ śuktipramāṇaṃ prapibet sukhāya || </l>

          <l xml:id="SS.6.50.26"><label>1938 ed. 6.50.26</label> kṛṣṇāṃ sitāṃ cāmalakaṃ ca
            līḍhaṃ saśṛṅgaveraṃ madhunāthavāpi |
            <caesura/>
             kolāsthimajjāñjanalājacūrṇaṃ hikkā nihanyānmadhunāvalīḍham || </l>

          <l xml:id="SS.6.50.27"><label>1938 ed. 6.50.27</label> pāṭalāyāḥ phalaṃ puṣpaṃ
            gairikaṃ kaṭurohiṇī |
            <caesura/>
             kharjūramadhyaṃ māgadhyaḥ kāśīśaṃ dadhināma ca || </l>

          <l xml:id="SS.6.50.28"><label>1938 ed. 6.50.28</label> catvāra ete yogāḥ syuḥ
            pratipādapradarśitāḥ |
            <caesura/>
             madhudvitīyāḥ kartavyāste hikkāsu vijānatā || </l>

          <l xml:id="SS.6.50.29"><label>1938 ed. 6.50.29</label>
            kapotapārāvatalāvaśaka(lla)śvadaṃṣṭragodhāvṛṣadaṃśajān rasān |
            <caesura/>
             pibet phalāmlānahimān sasaindhavān snigdhāṃs tathaiva rṣyamṛgadvijodbhavān || </l>

          <l xml:id="SS.6.50.30"><label>1938 ed. 6.50.30</label> virecanaṃ pathyatamaṃ
            sasaindhavaṃ ghṛtaṃ sukhoṣṇaṃ ca sitopalāyutam |
            <caesura/>
             sadāgatāvūrdhvagate 'nuvāsanaṃ vadanti kecic ca hitāya hikkinām ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            hikkāpratiṣedho nāma (dvādaśo 'dhyāyaḥ, āditaḥ) pañcāśattamo 'dhyāyaḥ ||50
            ||</p>
        </div>
        <div n="51" type="adhyāya">
          <head>ekapañcāśattamo 'dhyāyaḥ | </head>
          <l xml:id="SS.6.51.1"><label>1938 ed. 6.51.1</label> athātaḥ śvāsapratiṣedhaṃ
            vyākhyāsyāmaḥ || </l>

          <l xml:id="SS.6.51.2"><label>1938 ed. 6.51.2</label> yathovāca bhagavān
            dhanvantariḥ || </l>

          <l xml:id="SS.6.51.3"><label>1938 ed. 6.51.3</label> yair eva kāraṇairhikkā
            bahubhiḥ saṃpravartate |
            <caesura/>
             tair eva kāraṇaiḥ śvāso ghoro bhavati dehinām || </l>

          <l xml:id="SS.6.51.4"><label>1938 ed. 6.51.4</label> vihāya prakṛtiṃ vāyuḥ prāṇo
            'tha kaphasaṃyutaḥ |
            <caesura/>
             śvāsayatyūrdhvago bhūtvā taṃ śvāsaṃ paricakṣate || </l>

          <l xml:id="SS.6.51.5"><label>1938 ed. 6.51.5</label> kṣudrakastamakaś chinno
            mahānūrdhvaś ca pañcadhā |
            <caesura/>
             bhidyate sa mahāvyādhiḥ śvāsa eko viśeṣataḥ || </l>

          <l xml:id="SS.6.51.6"><label>1938 ed. 6.51.6</label> prāgrūpaṃ tasya hṛtpīḍā
            bhaktadveṣo 'ratiḥ parā |
            <caesura/>
             ānāhaḥ pārśvayoḥ śūlaṃ vairasyaṃ vadanasya ca || </l>

          <l xml:id="SS.6.51.7"><label>1938 ed. 6.51.7</label> kiñcidārabhamāṇasya yasya
            śvāsaḥ pravartate |
            <caesura/>
             niṣaṇṇasyaiti śāntiṃ ca sa kṣudra iti saṃjñitaḥ || </l>

          <l xml:id="SS.6.51.8"><label>1938 ed. 6.51.8</label> tṛṭsvedavamathuprāyaḥ
            kaṇṭhaghurghurikānvitaḥ |
            <caesura/>
             viśeṣāddurdine tāmyec chvāsaḥ sa tamako mataḥ || </l>

          <l xml:id="SS.6.51.9"><label>1938 ed. 6.51.9</label> ghoṣeṇa mahatāviṣṭaḥ
            sakāsaḥ sakapho naraḥ |
            <caesura/>
             yaḥ śvasity abalo 'nnadviṭ suptas tamakapīḍitaḥ || </l>

          <l xml:id="SS.6.51.10"><label>1938 ed. 6.51.10</label> sa śāmyati kaphe hīne
            svapataś ca vidhardhate |
            <caesura/>
             mūrcchājvarābhibhūtasya jñeyaḥ pratamakas tu saḥ || </l>

          <l xml:id="SS.6.51.11"><label>1938 ed. 6.51.11</label> ādhmāto dahyamānena
            bastinā sarujaṃ naraḥ |
            <caesura/>
             sarvaprāṇena vicchinnaṃ śvasyācchinnaṃ tam ādiśet || </l>

          <l xml:id="SS.6.51.12"><label>1938 ed. 6.51.12</label> niḥsaṃjñaḥ pārśvaśūlārtaḥ
            śuṣkakaṇṭho 'tighoṣavān |
            <caesura/>
             saṃrabdhanetrastvāyamya yaḥ śvasyāt sa mahān smṛtaḥ | </l>
          <l/>

          <l xml:id="SS.6.51.13"><label>1938 ed. 6.51.13</label> marmasv āyamyamāneṣu
            śvasan mūḍho muhuś ca yaḥ |
            <caesura/>
             ūrdhvaprekṣī hataravas tam ūrdhvaśvāsam ādiśet || </l>

          <l xml:id="SS.6.51.14"><label>1938 ed. 6.51.14</label> kṣudraḥ sādhyatamas teṣāṃ
            tamakaḥ kṛcchra ucyate |
            <caesura/>
             trayaḥ śvāsā na sidhyanti tamako durbalasya ca || </l>

          <l xml:id="SS.6.51.15"><label>1938 ed. 6.51.15</label> snehabastiṃ vinā
            kecidūrdhvaṃ cādhaś ca śodhanam |
            <caesura/>
             mṛdu rāṇavatāṃ śreṣṭhaṃ śvāsināmādiśanti hi || </l>

          <l xml:id="SS.6.51.16"><label>1938 ed. 6.51.16</label> śvāse kāse ca hikkāyāṃ
            hṛdroge cāpi pūjitam |
            <caesura/>
             ghṛtaṃ purāṇaṃ saṃsiddhamabhayāviḍarāmaṭhaiḥ || </l>

          <l xml:id="SS.6.51.17"><label>1938 ed. 6.51.17</label> sauvarcalābhayābilvaiḥ
            saṃskṛtaṃ vānavaṃ ghṛtam |
            <caesura/>
             pippalyādipratīvāpaṃ siddhaṃ vā prathame gaṇe || </l>

          <l xml:id="SS.6.51.18"><label>1938 ed. 6.51.18</label> sapañcalavaṇaṃ sarpiḥ
            śvāsakāsau vyapohati |
            <caesura/>
             hiṃsrāviḍaṅgapūtīkatriphalāvyoṣacitrakaiḥ || </l>

          <l xml:id="SS.6.51.19"><label>1938 ed. 6.51.19</label> dvikṣīraṃ sādhitaṃ sarpiś
            caturguṇajalāplutam |
            <caesura/>
             kolamātraiḥ pibettaddhi śvāsakāsau vyapohati || </l>

          <l xml:id="SS.6.51.20"><label>1938 ed. 6.51.20</label> arśāṃsyarocakaṃ gulmaṃ
            śakṛdbhedaṃ kṣayaṃ tathā |
            <caesura/>
             kṛtsne vṛṣakaṣāye vā pacet sarpiś caturguṇe || </l>

          <l xml:id="SS.6.51.21"><label>1938 ed. 6.51.21</label> tanmūlakusumāvāpaṃ śītaṃ
            kṣaudreṇa yojayet |
            <caesura/>
             śṛṅgīmadhūlikābhārgīśuṇṭhītārkṣyasitāmbudaiḥ || </l>

          <l xml:id="SS.6.51.22"><label>1938 ed. 6.51.22</label> saharidraiḥ sayaṣṭyāhvaiḥ
            samairāvāpya yogataḥ |
            <caesura/>
             ghṛtaprasthaṃ paceddhīmān śītatoye caturguṇe || </l>

          <l xml:id="SS.6.51.23"><label>1938 ed. 6.51.23</label> śvāsaṃ kāsaṃ tathā hikkāṃ
            sarpiretanniyacchati |
            <caesura/>
             suvahā kālikā bhargī śukākhyā naiculaṃ phalam || </l>

          <l xml:id="SS.6.51.24"><label>1938 ed. 6.51.24</label> kākādanī śṛṅgaveraṃ
            varṣabhūrbṛhatīdvayam |
            <caesura/>
             kolamātrairghṛtaprasthaṃ pacedebhir jaladvikam || </l>

          <l xml:id="SS.6.51.25"><label>1938 ed. 6.51.25</label> kaṭūṣṇaṃ pītam etad dhi
            śvāsāmayavināśanam |
            <caesura/>
             sauvarcalayavakṣārakaṭukāvyoṣacitrakaiḥ || </l>

          <l xml:id="SS.6.51.26"><label>1938 ed. 6.51.26</label> vacābhayāviḍaṅgaiś ca
            sādhitaṃ śvāsaśāntaye |
            <caesura/>
             gopavally udake siddhaṃ syād anyad dviguṇe ghṛtam || </l>

          <l xml:id="SS.6.51.27"><label>1938 ed. 6.51.27</label> pañcaitāni
            havīṃṣyāhurbhiṣajaḥ śvāsakāsayoḥ |
            <caesura/>
             tālīśatāmalakyugrājīvantīkuṣṭhasaindhavaiḥ || </l>

          <l xml:id="SS.6.51.28"><label>1938 ed. 6.51.28</label>
            bilvapuṣkarabhūtīkasauvarcalakaṇāgnibhiḥ |
            <caesura/>
             pathyā tejovatī yuktaiḥ sarpirjalacaturguṇam || </l>

          <l xml:id="SS.6.51.29"><label>1938 ed. 6.51.29</label> hiṅgupādayutaṃ siddhaṃ
            sarvaśvāsaharaṃ param |
            <caesura/>
             vāsāghṛtaṃ ṣaṭpalaṃ vā ghṛtaṃ cātra hitaṃ bhavet || </l>

          <l xml:id="SS.6.51.30"><label>1938 ed. 6.51.30</label> tailaṃ daśaguṇe siddhaṃ
            bhṛṅgarājarase śubhe |
            <caesura/>
             sevyamānaṃ yathānyāyaṃ śvāsakāsau vyapohati || </l>

          <l xml:id="SS.6.51.31"><label>1938 ed. 6.51.31</label> phalāmlā viṣkirarasāḥ
            snigdhāḥ pravyaktasaindhavāḥ |
            <caesura/>
             eṇādīnāṃ śirobhir vā kaulatthā vā susaṃskṛtāḥ || </l>

          <l xml:id="SS.6.51.32"><label>1938 ed. 6.51.32</label> hanyuḥ śvāsaṃ ca kāsaṃ ca
            saṃskṛtāni payāṃsi ca |
            <caesura/>
             timirasya ca bījāni karkaṭākhyā ca cūrṇitā || </l>

          <l xml:id="SS.6.51.33"><label>1938 ed. 6.51.33</label> durālabhātha pippalyaḥ
            kaṭukākhyā harītakī |
            <caesura/>
             śvāvinmayūraromāṇi kolā māgadhikākaṇāḥ || </l>

          <l xml:id="SS.6.51.34"><label>1938 ed. 6.51.34</label> bhārgītvak śṛṅgaveraṃ ca
            śarkarā śallakāṅgajam |
            <caesura/>
             nṛttakauṇḍakabījāni cūrṇitāni tu kevalam || </l>

          <l xml:id="SS.6.51.35"><label>1938 ed. 6.51.35</label> pañca ślokārdhikāstvete
            lehā ye samyag īritāḥ |
            <caesura/>
             sarpirmadhubhyāṃ te lehyāḥ kāsaśvāsārditairnaraiḥ || </l>

          <l xml:id="SS.6.51.36"><label>1938 ed. 6.51.36</label> saptacchadasya puṣpāṇi
            pippalīś cāpi mastunā |
            <caesura/>
             pibet saṃcūrṇya madhunā dhānāś cāpy atha bhakṣayet || </l>

          <l xml:id="SS.6.51.37"><label>1938 ed. 6.51.37</label> arkāṅkurairbhāvitānāṃ
            yavānāṃ sādhvanekaśaḥ |
            <caesura/>
             tarpaṇaṃ vā pibedeṣāṃ sakṣaudraṃ śvāsapīḍitaḥ || </l>

          <l xml:id="SS.6.51.38"><label>1938 ed. 6.51.38</label> śirīṣakadalīkundapuṣpaṃ
            māgadhikāyutam |
            <caesura/>
             taṇḍulāmbuyutaṃ pītvā jayec chvāsānaśeṣataḥ || </l>

          <l xml:id="SS.6.51.39"><label>1938 ed. 6.51.39</label> kolamajjāṃ
            tālamūlamṛṣyacarmamasīm api |
            <caesura/>
             lihyāt kṣaudreṇa bhārgīṃ vā sarpirmadhusamāyutām || </l>

          <l xml:id="SS.6.51.40"><label>1938 ed. 6.51.40</label> nīcaiḥkadambabījaṃ vā
            sakṣaudraṃ taṇḍulāmbunā |
            <caesura/>
             drākṣāṃ harītakīṃ kṛṣṇāṃ karkaṭākhyāṃ durālabhām || </l>

          <l xml:id="SS.6.51.41"><label>1938 ed. 6.51.41</label> sarpirmadhubhyāṃ vilihan
            hanti śvāsān sudāruṇān |
            <caesura/>
             haridrāṃ maricaṃ drākṣāṃ guḍaṃ rāsnāṃ kaṇāṃ śaṭīm || </l>

          <l xml:id="SS.6.51.42"><label>1938 ed. 6.51.42</label> lihyāttailena tulyāni
            śvāsārto hitabhojanaḥ |
            <caesura/>
             gavāṃ purīṣasvarasaṃ madhusarpiḥkaṇāyutam || </l>

          <l xml:id="SS.6.51.43"><label>1938 ed. 6.51.43</label> lihyācchvāsseṣu kāseṣu
            vājināṃ vā śakṛdrasam |
            <caesura/>
             pāṇḍurogeṣu śotheṣu ye yogāḥ saṃprakīrtitāḥ || </l>

          <l xml:id="SS.6.51.44"><label>1938 ed. 6.51.44</label> śvāsakāsāpahāste 'pi
            kāsaghnā ye ca kīrtitāḥ |
            <caesura/>
             bhārgītvak tryūṣaṇaṃ tailaṃ haridrāṃ kaṭurohiṇīm || </l>

          <l xml:id="SS.6.51.45"><label>1938 ed. 6.51.45</label> pippalīṃ maricaṃ caṇḍāṃ
            gośakṛdrasam eva ca |
            <caesura/>
             talakoṭasya bījeṣu pacedutkārikāṃ śubhām || </l>

          <l xml:id="SS.6.51.46"><label>1938 ed. 6.51.46</label> sevyamānā nihantyeṣā
            śvāsānāśu sudustarān |
            <caesura/>
             purāṇasarpiḥ pippalyaḥ kaulatthā jāṅgalā rasāḥ || </l>

          <l xml:id="SS.6.51.47"><label>1938 ed. 6.51.47</label> surā sauvīrakaṃ hiṅgu
            mātuluṅgaraso madhu |
            <caesura/>
             drākṣāmalakabilvāni śastāni śvāsihikkinām || </l>

          <l xml:id="SS.6.51.48"><label>1938 ed. 6.51.48</label> śvāsahikkāparigataṃ
            snigdhaiḥ svedair upācaret |
            <caesura/>
             āktaṃ lavaṇatailābhyāṃ tairasya grathitaḥ kaphaḥ || </l>

          <l xml:id="SS.6.51.49"><label>1938 ed. 6.51.49</label> khastho vilayanaṃ yāti
            mārutaś ca praśāmyati |
            <caesura/>
             svinnaṃ jñātvā tataś caiva bhojayitvā rasaudanam || </l>

          <l xml:id="SS.6.51.50"><label>1938 ed. 6.51.50</label> vātaśleṣmavibandhe vā
            bhiṣag dhūmaṃ prayojayet |
            <caesura/>
             manaḥśilādevadāruharidrācchadanāmiṣaiḥ || </l>

          <l xml:id="SS.6.51.51"><label>1938 ed. 6.51.51</label> lākṣorubūkamūlaiś ca
            kṛtvā vartīr vidhānataḥ |
            <caesura/>
             sarpiryavamadhūcchiṣṭaśālaniryāsajaṃ tathā || </l>

          <l xml:id="SS.6.51.52"><label>1938 ed. 6.51.52</label> śṛṅgabālakhurasnāyutvak
            samastaṃ gavām api |
            <caesura/>
             turuṣkaśallakīnāṃ ca gugguloḥ padmakasya ca || </l>

          <l xml:id="SS.6.51.53"><label>1938 ed. 6.51.53</label> ete sarve sasarpiṣkā
            dhūmāḥ kāryā vijānatā |
            <caesura/>
             balīyasi kaphagraste vamanaṃ savirecanam || </l>

          <l xml:id="SS.6.51.54"><label>1938 ed. 6.51.54</label> durbale caiva rūkṣe ca
            tarpaṇaṃ hitamucyate |
            <caesura/>
             jāṅgalorabhrajairmāṃsairānūpair vā susaṃskṛtaiḥ || </l>

          <l xml:id="SS.6.51.55"><label>1938 ed. 6.51.55</label> nidigdhikāṃ
            cāmalakapramāṇāṃ hiṅgvardhayuktāṃ madhunā suyuktām |
            <caesura/>
             lihan naraḥ śvāsanipīḍito hi śvāsaṃ jayaty eva balāttryaheṇa || </l>

          <l xml:id="SS.6.51.56"><label>1938 ed. 6.51.56</label> yathāgniriddhaḥ
            pavanānuviddho vajraṃ yathā vā surarājamuktam |
            <caesura/>
             rogāstathaite khalu durnivārāḥ śvāsaś ca kāsaś ca vilambikā ca ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            hikkāśvāsapratiṣedho nāma (tryodaśo 'dhyāyaḥ, āditaḥ) ekapañcāśattamo 'dhyāyaḥ
            ||51 ||</p>
        </div>
        <div n="52" type="adhyāya">
          <head>dvipañcāśattamo 'dhyāyaḥ | </head>
          <l xml:id="SS.6.52.1"><label>1938 ed. 6.52.1</label> athātaḥ kāsapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.52.2"><label>1938 ed. 6.52.2</label> yathovāca bhagavān
            dhanvantariḥ || </l>

          <l xml:id="SS.6.52.3"><label>1938 ed. 6.52.3</label> uktā ye hetavo nṝṇāṃ
            rogayoḥ śvāsahikkayoḥ |
            <caesura/>
             kāsasyāpi ca vijñeyāsta evotpattihetavaḥ || </l>

          <l xml:id="SS.6.52.4"><label>1938 ed. 6.52.4</label> dhūmopaghātādrajasas
            tathaiva vyāyāmarūkṣānnaniṣevaṇāc ca |
            <caesura/>
             vimārgagatvād api bhojanasya vegāvarodhāt kṣavathos tathaiva || </l>

          <l xml:id="SS.6.52.5"><label>1938 ed. 6.52.5</label> prāṇo hyudānānugataḥ
            praduṣṭaḥ saṃbhinnakāṃsyasvanatulyaghoṣaḥ |
            <caesura/>
             nireti vaktrāt sahasā sadoṣaḥ kāsaḥ sa vidvadbhir udāhṛtas tu || </l>

          <l xml:id="SS.6.52.6"><label>1938 ed. 6.52.6</label> sa vātapittaprabhavaḥ
            kaphāc ca kṣatāttathānyaḥ kṣayajo 'paraś ca |
            <caesura/>
             pañcaprakāraḥ kathito bhiṣagbhir vivardhito yakṣmavikārakṛt syāt || </l>

          <l xml:id="SS.6.52.7"><label>1938 ed. 6.52.7</label> bhaviṣyatas tasya tu
            kaṇṭhakaṇḍūrbhojyoparodho galatālulepaḥ |
            <caesura/>
             svaśabdavaiṣamyamarocako 'gnisādaś ca liṅgāni bhavantyamūni || </l>

          <l xml:id="SS.6.52.8"><label>1938 ed. 6.52.8</label>
            hṛcchaṅkhamūrdhodarapārśvaśūlī kṣāmānanaḥ kṣīṇabalasvaraujāḥ |
            <caesura/>
             prasaktamantaḥkaphamīraṇena kāset tu śuṣkaṃ svarabhedayuktaḥ || </l>

          <l xml:id="SS.6.52.9"><label>1938 ed. 6.52.9</label>
            urovidāhajvaravaktraśoṣairabhyarditastiktamukhastṛṣārtaḥ |
            <caesura/>
             pittena pītāni vamet kaṭūni kāset sa pāṇḍuḥ paridahyamānaḥ || </l>

          <l xml:id="SS.6.52.10"><label>1938 ed. 6.52.10</label>
            pralipyamānena(vilipyamānena) mukhena sīdan śirorujārtaḥ kaphapūrṇadehaḥ |
            <caesura/>
             abhaktaruggauravasādayuktaḥ kāseta nā sāndrakaphaṃ kaphena || </l>

          <l xml:id="SS.6.52.11"><label>1938 ed. 6.52.11</label> vakṣo 'timātraṃ vihataṃ
            tu yasya vyāyāmabhārādhyayanābhighātaiḥ |
            <caesura/>
             viśliṣṭavakṣāḥ sa naraḥ saraktaṃ ṣṭhīvatyabhīkṣṇaṃ kṣatajaṃ tamūhuḥ || </l>

          <l xml:id="SS.6.52.12"><label>1938 ed. 6.52.12</label> sa
            gātraśūlajvaradāhamohān prāṇakṣayaṃ copalabheta kāsī |
            <caesura/>
             śuṣyan viniṣṭhīvati durbalas tu prakṣīṇamāṃso rudhiraṃ sapūyam || </l>

          <l xml:id="SS.6.52.13"><label>1938 ed. 6.52.13</label> sasarvaliṅgaṃ bhṛśaduś
            cikitsyaṃ cikitsitajñāḥ kṣayajaṃ vadanti |
            <caesura/>
             vṛddhatvamāsādya bhavet tu yo vai yāpyaṃ tamāhurbhiṣajas tu kāsam || </l>

          <l xml:id="SS.6.52.14"><label>1938 ed. 6.52.14</label>
            śṛṅgīvacākaṭphalakattṛṇābdadhānyābhayābhārgyamarāhvaviśvam |
            <caesura/>
             uṣṇāmbunā hiṅguyutaṃ tu pītvā baddhāsyamapyāśu jahāti kāsam || </l>

          <l xml:id="SS.6.52.15"><label>1938 ed. 6.52.15</label>
            phalatrikavyoṣaviḍaṅgaśṛṅgīrāsnāvacāpadmakadevakāṣṭhaiḥ |
            <caesura/>
             lehaḥ samaiḥ kṣaudrasitāghṛtāktaḥ kāsaṃ nihanyādacirādudīrṇam || </l>

          <l xml:id="SS.6.52.16"><label>1938 ed. 6.52.16</label> pathyāṃ sitāmāmalakāni
            lājāṃ samāgadhīṃ cāpi vicūrṇya śuṇṭhīm |
            <caesura/>
             sarpirmadhubhyāṃ vilihīta kāsī sasaindhavāṃ voṣṇajalena kṛṣṇām || </l>

          <l xml:id="SS.6.52.17"><label>1938 ed. 6.52.17</label> khādedguḍaṃ
            nāgarapippalībhyāṃ drākṣāṃ ca sarpirmadhunāvalihyāt |
            <caesura/>
             drākṣāṃ sitāṃ māgadhikāṃ ca tulyāṃ saśṛṅgaveraṃ madhukaṃ tugāṃ ca || </l>

          <l xml:id="SS.6.52.18"><label>1938 ed. 6.52.18</label> lihyād ghṛtakṣaudrayutāṃ
            samāṃśāṃ sitopalāṃ vā maricāṃśayuktām |
            <caesura/>
             dhātrīkaṇāviśvasitopalāś ca saṃcūrṇya maṇḍena pibec ca dadhnaḥ || </l>

          <l xml:id="SS.6.52.19"><label>1938 ed. 6.52.19</label> hareṇukāṃ māgadhikāṃ ca
            tulyāṃ dadhnā pibet kāsagadābhibhūtaḥ |
            <caesura/>
             ubhe haridre suradāruśuṇṭhīṃ gāyatrisāraṃ ca pibet samāṃśam || </l>

          <l xml:id="SS.6.52.20"><label>1938 ed. 6.52.20</label> bastasya mūtreṇa
            sukhāmbunā vā dantīṃ dravantīṃ ca satilvakākhyām |
            <caesura/>
             bhṛṣṭāni sarpīṃṣyatha bādarāṇi khādet palāśāni sasaindhavāni || </l>

          <l xml:id="SS.6.52.21"><label>1938 ed. 6.52.21</label> kolapramāṇaṃ prapibeddhi
            hiṅgu sauvīrakeṇāmlarasena vāpi |
            <caesura/>
             kṣaudreṇa lihyānmaricāni vāpi bhārgīvacāhiṅgukṛtā ca vartiḥ || </l>

          <l xml:id="SS.6.52.22"><label>1938 ed. 6.52.22</label> dhūme praśastā
            ghṛtasaṃprayuktā veṇutvagelālavaṇaiḥ kṛtā vā |
            <caesura/>
             musteṅgudītvaṅmadhukāhvamāṃsīmanaḥśilālaiś chagalāmbupiṣṭaiḥ || </l>

          <l xml:id="SS.6.52.23"><label>1938 ed. 6.52.23</label> vidhāya vartīś ca payo
            'nupānaṃ dhūmaṃ pibedvātabalāsakāsī |
            <caesura/>
             pibec ca sīdhuṃ maricānvitaṃ vā tenāśu kāsaṃ jayati prasahya || </l>

          <l xml:id="SS.6.52.24"><label>1938 ed. 6.52.24</label>
            drākṣāmbumañjiṣṭhapurāhvayābhiḥ kṣīraṃ śṛtaṃ mākṣikasaṃprayuktam |
            <caesura/>
             nidigdhikānāgarapippalībhiḥ khādec ca mudgānmadhunā susiddhān || </l>

          <l xml:id="SS.6.52.25"><label>1938 ed. 6.52.25</label> utkārikāṃ sarpiṣi
            nāgarāḍhyāṃ paktvā samūlaistruṭikolapatraiḥ |
            <caesura/>
             ebhir niṣeveta kṛtāṃ ca peyāṃ tanvīṃ suśītāṃ madhunā vimiśrām || </l>

          <l xml:id="SS.6.52.26"><label>1938 ed. 6.52.26</label> yat plīhni sarpirvihitaṃ
            ṣaḍaṅgaṃ tadvātakāsaṃ jayati prasahya |
            <caesura/>
             vidārigandhādikṛtaṃ ghṛtaṃ vā rasena vā vāsakajena pakvam || </l>

          <l xml:id="SS.6.52.27"><label>1938 ed. 6.52.27</label> virecanaṃ snaihikamatra
            coktamāsthāpanaṃ cāpy anuvāsanaṃ ca |
            <caesura/>
             dhūmaṃ pibet snaihikamapramattaḥ pibet sukhoṣṇaṃ ghṛtam eva cātra || </l>

          <l xml:id="SS.6.52.28"><label>1938 ed. 6.52.28</label> hitā yavāgvaś ca raseṣu
            siddhāḥ payāṃsi lehāḥ saghṛtās tathaiva |
            <caesura/>
             pracchardanaṃ kāyaśirovirekās tathaiva dhūmāḥ kavalagrahāś ca || </l>

          <l xml:id="SS.6.52.29"><label>1938 ed. 6.52.29</label> uṣṇāś ca lehāḥ kaṭukā
            nihanyuḥ kaphaṃ viśeṣeṇa viśoṣaṇaṃ ca |
            <caesura/>
             kaṭutrikaṃ cāpi vadanti pathyaṃ ghṛtaṃ kṛmighnasvarase vipakvam || </l>

          <l xml:id="SS.6.52.30"><label>1938 ed. 6.52.30</label> nirguṇḍipatrasvarase ca
            pakvaṃ sarpiḥ kaphotthaṃ vinihanti kāsam |
            <caesura/>
             pāṭhāviḍavyoṣaviḍaṅgasindhutrikaṇṭarāsnāhutabhugbalābhiḥ || </l>

          <l xml:id="SS.6.52.31"><label>1938 ed. 6.52.31</label>
            śṛṅgīvacāmbhodharadevadārudurālabhābhārgyabhayaśaṭībhiḥ |
            <caesura/>
             samyag vipakvaṃ dviguṇena sarpirnidigdhikāyāḥ svarasena caitat || </l>

          <l xml:id="SS.6.52.32"><label>1938 ed. 6.52.32</label>
            śvāsāgnisādasvarabhedabhinnānnihantyudīrṇānapi pañca kāsān |
            <caesura/>
             vidārigandhotpalasārivādīn niṣkvāthya vargaṃ madhuraṃ ca kṛtsnam || </l>

          <l xml:id="SS.6.52.33"><label>1938 ed. 6.52.33</label> ghṛtaṃ
            pacedikṣurasāmbudugdhaiḥ kākolivarge ca saśarkaraṃ tat |
            <caesura/>
             prātaḥ pibet pittakṛte ca kāse ratiprasūte kṣataje ca kāse || </l>

          <l xml:id="SS.6.52.34"><label>1938 ed. 6.52.34</label>
            kharjūrabhārgīmagadhāpriyālamadhūlikailāmalakaiḥ samāṃśaiḥ |
            <caesura/>
             cūrṇaṃ sitākṣaudraghṛtaprāgāḍhaṃ trīn hanti kāsānupayujyamānam || </l>

          <l xml:id="SS.6.52.35"><label>1938 ed. 6.52.35</label>
            raktāharidrāñjanavahnipāṭhāmūrvopakulyā vilihet samāṃśāḥ |
            <caesura/>
             kṣaudreṇa kāse kṣataje kṣayotthe pibed ghṛtaṃ cekṣurase vipakvam || </l>

          <l xml:id="SS.6.52.36"><label>1938 ed. 6.52.36</label> cūrṇaṃ pibed āmalakasya
            vāpi kṣīreṇa pakvaṃ saghṛtaṃ hitāśī |
            <caesura/>
             cūrṇāni godhūmayavodbhavāni kākolivargaś ca kṛtaḥ susūkṣmaḥ || </l>

          <l xml:id="SS.6.52.37"><label>1938 ed. 6.52.37</label> kāseṣu peyastriṣu
            kāsavadbhiḥ kṣīreṇa sakṣaudraghṛtena vāpi |
            <caesura/>
             guḍodakaṃ vā kvathitaṃ pibeddhi kṣaudreṇa śītaṃ maricopadaṃśam || </l>

          <l xml:id="SS.6.52.38"><label>1938 ed. 6.52.38</label>
            prasthatrayeṇāmalakīrasasya śuddhasya dattvārdhatulāṃ guḍasya |
            <caesura/>
             cūrṇīkṛtairgranthikacavyajīravyoṣebhakṛṣṇāhapuṣājamodaiḥ || </l>

          <l xml:id="SS.6.52.39"><label>1938 ed. 6.52.39</label>
            viḍaṅgasindhutriphalāyavānīpāṭhāgnidhānyaiś ca picupramāṇaiḥ |
            <caesura/>
             dattvā trivṛccūrṇapalāni cāṣṭāvaṣṭau ca tailasya pacedyathāvat || </l>

          <l xml:id="SS.6.52.40"><label>1938 ed. 6.52.40</label> taṃ bhakṣayed
            akṣaphalapramāṇaṃ yatheṣṭaceṣṭastrisugandhiyuktam |
            <caesura/>
             anena sarve grahaṇīvikārāḥ saśvāsakāsasvarabhedaśothāḥ || </l>

          <l xml:id="SS.6.52.41"><label>1938 ed. 6.52.41</label> śāmyanti cāyaṃ
            ciramantaragnerhatasya puṃstvasya ca vṛddhihetuḥ |
            <caesura/>
             strīṇāṃ ca vandhyāmayanāśanaḥ syāt kalyāṇako nāma guḍaḥ pratītaḥ || </l>

          <l xml:id="SS.6.52.42"><label>1938 ed. 6.52.42</label>
            dvipañcamūlebhakaṇātmaguptābhārgīśaṭīpuṣkaramūlaviśvān |
            <caesura/>
             pāṭhāmṛtāgranthikaśaṅkhapuṣpīrāsnāgnyapāmārgabalāyavāsān || </l>

          <l xml:id="SS.6.52.43"><label>1938 ed. 6.52.43</label> dvipālikān nyasya
            yavāḍhakaṃ ca harītakīnāṃ ca śataṃ gurūṇām |
            <caesura/>
             droṇe jalasyāḍhakasaṃyute ca kvāthe kṛte pūtacaturthabhāge || </l>

          <l xml:id="SS.6.52.44"><label>1938 ed. 6.52.44</label> pacettulāṃ śuddhaguḍasya
            dattvā pṛthak ca tailāt kuḍavaṃ ghṛtāc ca |
            <caesura/>
             cūrṇaṃ ca tāvan magadhodbhavāyā deyaṃ ca tasmin madhu siddhaśīte || </l>

          <l xml:id="SS.6.52.45"><label>1938 ed. 6.52.45</label> rasāyanāt karṣamato
            vilihyāddve cābhaye nityam athāśu hanyāt |
            <caesura/>
             tad rājayakṣmagrahaṇīpradoṣaśophāgnimāndyasvarabhedakāsān || </l>

          <l xml:id="SS.6.52.46"><label>1938 ed. 6.52.46</label>
            pāṇḍvāmayaśvāsaśirovikārān hṛdrogahikkāviṣam ajvarāṃś ca |
            <caesura/>
             medhābalotsāham atipradaṃ ca cakāra caitad bhagavān agastyaḥ || </l>

          <l xml:id="SS.6.52.47"><label>1938 ed. 6.52.47</label>
            kulīraśuktīcaṭakaiṇalāvānniṣkvāthya vargaṃ madhuraṃ ca kṛtsnam |
            <caesura/>
             pacedghṛtaṃ tat tu niṣevyamāṇaṃ hanyāt kṣatotthaṃ kṣayajaṃ ca kāsam ||
            śatāvarīnāgabalāvipakvaṃ ghṛtaṃ vidheyaṃ ca hitāya kāsinām | </l>
          <l/>
          <p ana="trailer">iti suśrutasaṃhitāyām uttaratantrāntargate kāyacikitsātantre
            kāsapratiṣedho nāma (caturdaśo 'dhyāyaḥ, āditaḥ) dvipañcāśattamo 'dhyāyaḥ ||52
            ||</p>
        </div>
        <div n="53" type="adhyāya">
          <head>tripañcāśattamo 'dhyāyaḥ | </head>
          <l xml:id="SS.6.53.1"><label>1938 ed. 6.53.1</label> athātaḥ
            svarabhedapratiṣedham adhyāyaṃ vyākhyāsyāmaḥ || </l>

          <l xml:id="SS.6.53.2"><label>1938 ed. 6.53.2</label> yathovāca bhagavān
            dhanvantariḥ || </l>

          <l xml:id="SS.6.53.3"><label>1938 ed. 6.53.3</label> atyuc
            cabhāṣaṇaviṣādhyayanātigītaśītādibhiḥ prakupitāḥ pavanādayas tu |
            <caesura/>
             srotaḥsu te svaravaheṣu gatāḥ pratiṣṭhāṃ hanyuḥ svaraṃ bhavati cāpi hi
            ṣaḍvidhaḥ saḥ || </l>

          <l xml:id="SS.6.53.4"><label>1938 ed. 6.53.4</label> vātena
            kṛṣṇanayanānanamūtravarcā bhinnaṃ śanair vadati gadgadavat svaraṃ ca |
            <caesura/>
             pittena pītavadanākṣipurīṣamūtro brūyād galena paridāhasamanvitena || </l>

          <l xml:id="SS.6.53.5"><label>1938 ed. 6.53.5</label> kṛcchrāt kaphena satataṃ
            kapharuddhakaṇṭho mandaṃ śanairvadati cāpi divā viśeṣaḥ |
            <caesura/>
             sarvātmake bhavati sarvavikārasaṃpadavyaktatā ca vacasastamasādhyam āhuḥ || </l>

          <l xml:id="SS.6.53.6"><label>1938 ed. 6.53.6</label> dhūpyeta vāk kṣayakṛte
            kṣayamāpnuyāc ca vāgeṣa cāpi(vāpi) hatavāk parivarjanīyaḥ |
            <caesura/>
             antargalaṃ svaramalakṣyapadaṃ cireṇa medaś cayādvadati digdhagalauṣṭhatāluḥ
            || </l>

          <l xml:id="SS.6.53.7"><label>1938 ed. 6.53.7</label> kṣīṇasya vṛddhasya kṛśasya
            cāpi cirotthito yaś ca sahopajātaḥ |
            <caesura/>
             medasvinaḥ sarvasamudbhavaś ca svarāmayo yo na sa siddhimeti || </l>

          <l xml:id="SS.6.53.8"><label>1938 ed. 6.53.8</label> snigdhān
            svarāturanarānapakṛṣṭadoṣān nyāyena tān vamanarecanabastibhiś ca |
            <caesura/>
             nasyāvapīḍamukhadhāvanadhūmalehaiḥ saṃpādayec ca vividhaiḥ kavalagrahaiś ca
            || </l>

          <l xml:id="SS.6.53.9ab"><label>1938 ed. 6.53.9</label> yaḥ śvāsakāsavidhir ādita
            eva coktas taṃ cāpy aśeṣam avatārayituṃ yateta | </l>

          <l xml:id="SS.6.53.9cd"> vaiśeṣikaṃ ca vidhim ūrdhvam ato vadāmi taṃ vai
            svarāturahitaṃ nikhilaṃ nibodha || </l>

          <l xml:id="SS.6.53.10"><label>1938 ed. 6.53.10</label> svaropaghāte 'nilaje
            bhuktopari ghṛtaṃ pibet |
            <caesura/>
             kāsamardakavātārkamārkavasvarase śṛtam || </l>

          <l xml:id="SS.6.53.11"><label>1938 ed. 6.53.11</label> pītaṃ ghṛtaṃ hanty anilaṃ
            siddham ārtagale rase |
            <caesura/>
             yavakṣārājamodābhyāṃ citrakāmalakeṣu vā || </l>

          <l xml:id="SS.6.53.12"><label>1938 ed. 6.53.12</label> devadārvagnikābhyāṃ vā
            siddhāmājaṃ samākṣikam |
            <caesura/>
             sukhodakānupāno vā sasarpiṣko guḍaudanaḥ || </l>

          <l xml:id="SS.6.53.13"><label>1938 ed. 6.53.13</label> kṣīrānupānaṃ pitte tu
            pibet sarpiratandritaḥ |
            <caesura/>
             aśnīyāc ca sasarpiṣkaṃ yaṣṭīmadhukapāyasam || </l>

          <l xml:id="SS.6.53.14"><label>1938 ed. 6.53.14</label> lihyānmadhurakāṇāṃ vā
            cūrṇaṃ madhughṛtāplutam |
            <caesura/>
             śatāvarīcūrṇayogaṃ balācūrṇam athāpi vā || </l>

          <l xml:id="SS.6.53.15"><label>1938 ed. 6.53.15</label> pibet kaṭūni mūtreṇa
            kaphaje svarasaṃkṣaye |
            <caesura/>
             lihyādvā madhutailābhyāṃ bhuktvā khādet kaṭūni vā || </l>

          <l xml:id="SS.6.53.16"><label>1938 ed. 6.53.16</label> svaropaghāte medoje
            kaphavadvidhiriṣyate |
            <caesura/>
             sarvaje kṣayaje cāpi pratyākhyāyācaret kriyām || </l>

          <l xml:id="SS.6.53.16a"/>

          <l xml:id="SS.6.53.17"><label>1938 ed. 6.53.17</label> śarkarāmadhumiśrāṇi
            śṛtāni madhuraiḥ saha |
            <caesura/>
             pibet payāṃsi yasyoc cairvadato 'bhihataḥ svaraḥ ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            chardipratiṣedho nāma (pañcadaśo 'dhyāyaḥ, āditaḥ) tripañcāśattamo 'dhyāyaḥ
            ||53 ||</p>
        </div>
        <div n="54" type="adhyāya">
          <head>catuḥpañcāśattamo 'dhyāyaḥ | </head>
          <l xml:id="SS.6.54.1"><label>1938 ed. 6.54.1</label> athātaḥ kṛmirogapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.54.2"><label>1938 ed. 6.54.2</label> yathovāca bhagavān
            dhanvantariḥ || </l>

          <l xml:id="SS.6.54.3"><label>1938 ed. 6.54.3</label>
            ajīrṇādhyaśanāsātmyaviruddhamalināśanaiḥ |
            <caesura/>
             avyāyāmadivāsvapnagurvatisnigdhaśītalaiḥ || </l>

          <l xml:id="SS.6.54.3a"/>
          <l xml:id="SS.6.54.3b"/>

          <l xml:id="SS.6.54.4"><label>1938 ed. 6.54.4</label>
            māṣapiṣṭānnavidalabisaśālūkaserukaiḥ |
            <caesura/>
             parṇaśākasurāśuktad adhikṣīraguḍekṣubhiḥ || </l>

          <l xml:id="SS.6.54.5"><label>1938 ed. 6.54.5</label>
            palalānūpapiśitapiṇyākapṛthukādibhiḥ |
            <caesura/>
             svādvamladravapānaiś ca śleṣmā pittaṃ ca kupyati || </l>

          <l xml:id="SS.6.54.6"><label>1938 ed. 6.54.6</label> kṛmīn bahuvidhākārān karoti
            vividhāśrayān |
            <caesura/>
             āmapakvāśaye teṣāṃ kaphaviḍjanmanāṃ punaḥ |
            <caesura/>
             dhamanyāṃ raktajānāṃ ca prasavaḥ prāyaśaḥ smṛtaḥ || </l>

          <l xml:id="SS.6.54.7"><label>1938 ed. 6.54.7</label> viṃśateḥ kṛmijātīnāṃ
            trividhaḥ saṃbhavaḥ smṛtaḥ |
            <caesura/>
             purīṣakapharaktāni tāsāṃ vakṣyāmi vistaram || </l>

          <l xml:id="SS.6.54.8"><label>1938 ed. 6.54.8</label> ajavā vijavāḥ kipyāś cipyā
            gaṇḍūpadās tathā |
            <caesura/>
             cūravo dvimukhāś caiva jñeyāḥ sapta purīṣajāḥ || </l>

          <l xml:id="SS.6.54.9"><label>1938 ed. 6.54.9</label> śvetāḥ sūkṣmāstudantyete
            gudaṃ pratisaranti ca |
            <caesura/>
             teṣāmevāpare pucchaiḥ pṛthavaś ca bhavanti hi || </l>

          <l xml:id="SS.6.54.10"><label>1938 ed. 6.54.10</label>
            śūlāgnimāndyapāṇḍutvaviṣṭambhabalasaṃkṣayāḥ |
            <caesura/>
             prasekārucihṛdrogaviḍbhedās tu purīṣajaiḥ || </l>

          <l xml:id="SS.6.54.11"><label>1938 ed. 6.54.11</label> raktā gaṇḍūpadā dīrghā
            gudakaṇḍūnipātinaḥ |
            <caesura/>
             śūlāṭopaśakṛdbhedapaktināśakarāś ca te || </l>

          <l xml:id="SS.6.54.12"><label>1938 ed. 6.54.12</label> darbhapuṣpā mahāpuṣpāḥ
            pralūnāś cipiṭās tathā |
            <caesura/>
             pipīlikā dāruṇāś ca kaphakopasamudbhavāḥ || </l>

          <l xml:id="SS.6.54.13"><label>1938 ed. 6.54.13</label> romaśā romamūrdhānaḥ
            sapucchāḥ śyāvamaṇḍalāḥ |
            <caesura/>
             rūḍhadhānyāṅkurākārāḥ śuklāste tanavas tathā || </l>

          <l xml:id="SS.6.54.14"><label>1938 ed. 6.54.14</label> majjādā
            netraleḍhārastāluśrotrabhujas tathā |
            <caesura/>
             śirohṛdrogavamathupratiśyāyakarāś ca te || </l>

          <l xml:id="SS.6.54.15"><label>1938 ed. 6.54.15</label> keśaromanakhādāś ca
            dantādāḥ kikkiśās tathā |
            <caesura/>
             kuṣṭhajāḥ saparīsarpā jñeyāḥ śoṇitasaṃbhavāḥ || </l>

          <l xml:id="SS.6.54.16"><label>1938 ed. 6.54.16</label> te saraktāś ca kṛṣṇāś ca
            snigdhāś ca pṛthavas tathā |
            <caesura/>
             raktādhiṣṭhānajān prāyo vikārān janayanti te || </l>

          <l xml:id="SS.6.54.17"><label>1938 ed. 6.54.17</label>
            māṣapiṣṭānnavidalaparṇaśākaiḥ purīṣajāḥ |
            <caesura/>
             māṃsamāṣaguḍakṣīradadhitailaiḥ kaphodbhavāḥ || </l>

          <l xml:id="SS.6.54.18"><label>1938 ed. 6.54.18</label> viruddhājīrṇaśākādyaiḥ
            śoṇitotthā bhavanti hi |
            <caesura/>
             jvaro vivarṇatā śūlaṃ hṛdrogaḥ sadanaṃ bhramaḥ || </l>

          <l xml:id="SS.6.54.19"><label>1938 ed. 6.54.19</label> bhaktadveṣo 'tisāraś ca
            saṃjātakṛmilakṣaṇam |
            <caesura/>
             dṛśyāstrayodaśādyās tu kṛmīṇāṃ parikīrtitāḥ || </l>

          <l xml:id="SS.6.54.20"><label>1938 ed. 6.54.20</label> keśādādyāstvadṛśyāste
            dvāvādyau parivarjayet |
            <caesura/>
             eṣāmanyatamaṃ jñātvā jighāṃsuḥ snigdhamāturam || </l>

          <l xml:id="SS.6.54.21"><label>1938 ed. 6.54.21</label> surasādivipakvena sarpiṣā
            vāntamāditaḥ |
            <caesura/>
             virecayettīkṣṇatarairyogairāsthāpayec ca tam || </l>

          <l xml:id="SS.6.54.22"><label>1938 ed. 6.54.22</label> yavakolakulatthānāṃ
            surasādergaṇasya ca |
            <caesura/>
             viḍaṅgasnehayuktena kvāthena lavaṇena ca || </l>

          <l xml:id="SS.6.54.23"><label>1938 ed. 6.54.23</label> pratyāgate nirūhe tu
            naraṃ snātaṃ sukhāmbunā |
            <caesura/>
             yuñjyāt kṛmighnairaśanais tataḥ śīghraṃ bhiṣagvaraḥ || </l>

          <l xml:id="SS.6.54.23a"/>

          <l xml:id="SS.6.54.24"><label>1938 ed. 6.54.24</label> snehenoktena cainaṃ tu
            yojayet snehabastinā |
            <caesura/>
             tataḥ śirīṣakiṇihīrasaṃ kṣaudrayutaṃ pibet || </l>

          <l xml:id="SS.6.54.25"><label>1938 ed. 6.54.25</label> kevūkasvarasaṃ vāpi
            pūrvavattīkṣṇabhojanaḥ |
            <caesura/>
             palāśabījasvarasaṃ kalkaṃ vā taṇḍulāmbunā || </l>

          <l xml:id="SS.6.54.26"><label>1938 ed. 6.54.26</label> pāribhadrakapatrāṇāṃ
            kṣaudreṇa svarasaṃ pibet |
            <caesura/>
             pattūrasvarasaṃ vāpi pibedvā surasādijam || </l>

          <l xml:id="SS.6.54.26a"/>

          <l xml:id="SS.6.54.27"><label>1938 ed. 6.54.27</label> lihyādaśvaśakṛccūrṇaṃ
            vaiḍaṅgaṃ vā samākṣikam |
            <caesura/>
             patrairmūṣikaparṇyā vā supiṣṭaiḥ piṣṭamiśritaiḥ || </l>

          <l xml:id="SS.6.54.28"><label>1938 ed. 6.54.28</label> khādet pūpalikāḥ pakvā
            dhānyāmlaṃ ca pibedanu |
            <caesura/>
             surasādigaṇe pakvaṃ tailaṃ vā pānamiṣyate || </l>

          <l xml:id="SS.6.54.29"><label>1938 ed. 6.54.29</label> viḍaṅgacūrṇayuktair vā
            piṣṭairbhakṣyāṃs tu kārayet |
            <caesura/>
             tatkaṣāyaprapītānāṃ tilānāṃ sneham eva vā || </l>

          <l xml:id="SS.6.54.30"><label>1938 ed. 6.54.30</label> śvāvidhaḥ śakṛtaś cūrṇaṃ
            saptakṛtvaḥ subhāvitam |
            <caesura/>
             viḍaṅgānāṃ kaṣāyeṇa traiphalena tathaiva ca || </l>

          <l xml:id="SS.6.54.31"><label>1938 ed. 6.54.31</label> kṣaudreṇa
            līḍhvānupibedrasamāmalakodbhavam |
            <caesura/>
             akṣābhayārasaṃ vāpi vidhireṣo 'yasām api || </l>

          <l xml:id="SS.6.54.32"><label>1938 ed. 6.54.32</label> pūtīkasvarasaṃ vāpi
            pibedvā madhunā saha |
            <caesura/>
             pibedvā pippalīmūlamajāmūtreṇa saṃyutam || </l>

          <l xml:id="SS.6.54.33"><label>1938 ed. 6.54.33</label> saptarātraṃ pibed ghṛṣṭaṃ
            trapu vā dadhimastunā |
            <caesura/>
             purīṣajān kaphotthāṃś ca hanyādevaṃ kṛmīn bhiṣak || </l>

          <l xml:id="SS.6.54.34"><label>1938 ed. 6.54.34</label>
            śirohṛdghrāṇakarṇākṣisaṃśritāṃś ca pṛthagvidhān |
            <caesura/>
             viśeṣeṇāñjanairnasyairavapīḍaiś ca sādhayet || </l>

          <l xml:id="SS.6.54.35"><label>1938 ed. 6.54.35</label> śakṛdrasaṃ turaṅgasya
            suśuṣkaṃ bhāvayed ati |
            <caesura/>
             niṣkvāthena viḍaṅgānāṃ cūrṇaṃ pradhamanaṃ tu tat || </l>

          <l xml:id="SS.6.54.36"><label>1938 ed. 6.54.36</label> ayaś cūrṇānyanenaiva
            vidhinā yojayed bhiṣak |
            <caesura/>
             sakāṃsyanīlaṃ tailaṃ ca nasyaṃ syātsurasādike || </l>

          <l xml:id="SS.6.54.37"><label>1938 ed. 6.54.37</label> indraluptavidhiś cāpi
            vidheyo romabhojiṣu |
            <caesura/>
             dantādānāṃ samuddiṣṭaṃ vidhānaṃ mukharogikam || </l>

          <l xml:id="SS.6.54.38"><label>1938 ed. 6.54.38</label> raktajānāṃ pratīkāraṃ
            kuryāt kuṣṭhacikitsite |
            <caesura/>
             surasādiṃ tu sarveṣu sarvathauvopayojayet || </l>

          <l xml:id="SS.6.54.39"><label>1938 ed. 6.54.39</label> pravyaktatikatakaṭukaṃ
            bhojanaṃ ca hitaṃ bhavet |
            <caesura/>
             kulatthakṣārasaṃsṛṣṭaṃ kṣārapānaṃ ca pūjitam || </l>

          <l xml:id="SS.6.54.40"><label>1938 ed. 6.54.40</label> kṣīrāṇi māṃsāni ghṛtāni
            caiva dadhīni śākāni ca parṇavanti |
            <caesura/>
             samāsato 'mlānmadhurān himāṃś ca kṛmīn jighāṃsuḥ parivarjayet tu ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            kṛmipratiṣedho nāma (ṣoḍaśo 'dhyāyaḥ, āditaḥ) catuḥpañcāśattamo 'dhyāyaḥ ||54
            ||</p>
        </div>
        <div n="55" type="adhyāya">
          <head>pañcapañcāśattamo 'dhyāyaḥ | </head>
          <l xml:id="SS.6.55.1"><label>1938 ed. 6.55.1</label> athāta udāvartapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.55.2"><label>1938 ed. 6.55.2</label> yathovāca bhagavān
            dhanvantariḥ || </l>

          <l xml:id="SS.6.55.3"><label>1938 ed. 6.55.3</label> adhaś cordhvaṃ ca bhāvānāṃ
            pravṛttānāṃ svabhāvataḥ |
            <caesura/>
             na vegān dhārayet prājño vātādīnāṃ jijīviṣuḥ || </l>

          <l xml:id="SS.6.55.4"><label>1938 ed. 6.55.4</label>
            vātaviṇmūtrajṛmbhāśrukṣavodgāravamīndriyaiḥ |
            <caesura/>
             vyāhanyamānair uditair udāvarto nirucyate || </l>

          <l xml:id="SS.6.55.5"><label>1938 ed. 6.55.5</label> kṣuttṛṣṇāśvāsanidrāṇām
            udāvarto vidhāraṇāt |
            <caesura/>
             tasyābhidhāsye vyāsena lakṣaṇaṃ ca cikitsitam || </l>

          <l xml:id="SS.6.55.6"><label>1938 ed. 6.55.6</label> trayodaśavidhaś cāsau
            bhinna etais tu kāraṇaiḥ |
            <caesura/>
             apathyabhojanāc cāpi vakṣyate ca tathāparaḥ || </l>

          <l xml:id="SS.6.55.7"><label>1938 ed. 6.55.7</label> ādhmānaśūlau hṛdayoparodhaṃ
            śirorujaṃ śvāsamatīva hikkām |
            <caesura/>
             kāsapratiśyāyagalagrahāṃś ca balāsapittaprasaraṃ ca ghoram || </l>

          <l xml:id="SS.6.55.8"><label>1938 ed. 6.55.8</label> kuryād apāno 'bhihataḥ
            svamārge hanyāt purīṣaṃ mukhataḥ kṣiped vā |
            <caesura/>
             āṭopaśūlau parikartanaṃ ca saṅgaḥ purīṣasya tathordhvavātaḥ || </l>

          <l xml:id="SS.6.55.9"><label>1938 ed. 6.55.9</label> purīṣamāsyād api vā nireti
            purīṣavege 'bhihate narasya |
            <caesura/>
             mūtrasya vege 'bhihate naras tu kṛcchreṇa mūtraṃ kurute 'lpam alpam || </l>

          <l xml:id="SS.6.55.10"><label>1938 ed. 6.55.10</label> meḍhre gude
            vaṅkṣaṇabastimuṣkanābhipradeśeṣv athavā+api mūrdhni |
            <caesura/>
             ānaddhabastiś ca bhavanti tīvrāḥ śūlāś ca śūlair iva bhinnamūrteḥ || </l>

          <l xml:id="SS.6.55.11"><label>1938 ed. 6.55.11</label>
            manyāgalastambhaśirovikārā jṛmbhopaghātāt pavanātmakāḥ syuḥ |
            <caesura/>
             śrotrānanaghrāṇavilocanotthā bhavanti tīvrāś ca tathā vikārāḥ || </l>

          <l xml:id="SS.6.55.12"><label>1938 ed. 6.55.12</label> ānandajaṃ śokasamudbhavaṃ
            vā netrodakaṃ prāptam amuñcato hi |
            <caesura/>
             śirogurutvaṃ nayanāmayāś ca bhavanti tīvrāḥ saha pīnasena || </l>

          <l xml:id="SS.6.55.13"><label>1938 ed. 6.55.13</label> bhavanti gāḍhaṃ kṣavathor
            vighātāc chirokṣināsāśravaṇeṣu rogāḥ |
            <caesura/>
             kaṇṭhāsyapūrṇatvam atīva todaḥ kūjaś ca vāyor uta vā pravṛttiḥ || </l>

          <l xml:id="SS.6.55.14"><label>1938 ed. 6.55.14</label> udgāravege 'bhihate
            bhavanti ghorā vikārāḥ pavanaprasūtāḥ |
            <caesura/>
             charder vighātena bhavec ca kuṣṭhaṃ yenaiva doṣeṇa vidagdham annam || </l>

          <l xml:id="SS.6.55.15"><label>1938 ed. 6.55.15</label> mūtrāśaye pāyuni muṣkayoś
            ca śopho rujo mūtravinigrahaś ca |
            <caesura/>
             śukrāśmarī tatsravaṇaṃ bhaved vā te te vikārā vihate tu śukre || </l>

          <l xml:id="SS.6.55.16"><label>1938 ed. 6.55.16</label>
            tandrāṅgamardārucivibhramāḥ syuḥ kṣudho 'bhighātāt kṛśatā ca dṛṣṭeḥ |
            <caesura/>
             kaṇṭhāsyaśoṣaḥ śravaṇāvarodhastṛṣṇābhighātāddhṛdaye vyathā ca || </l>

          <l xml:id="SS.6.55.17"><label>1938 ed. 6.55.17</label> śrāntasya
            niḥśvāsavinigraheṇa hṛdrogamohāv athavāpi gulmaḥ |
            <caesura/>
             jṛmbhāṅgamardo 'ṅgaśirokṣijāḍyaṃ nidrābhighātād athavāpi tandrā || </l>

          <l xml:id="SS.6.55.18"><label>1938 ed. 6.55.18</label> tṛṣṇārditaṃ parikliṣṭaṃ
            kṣīṇaṃ śūlair abhidrutam |
            <caesura/>
             śakṛdvamantaṃ matimān udāvartinam utsṛjet || </l>

          <l xml:id="SS.6.55.19"><label>1938 ed. 6.55.19</label> sarveṣv eteṣu vidhivad
            udāvarteṣu kṛtsnaśaḥ |
            <caesura/>
             vāyoḥ kriyā vidhātavyāḥ svamārgapratipattaye || </l>

          <l xml:id="SS.6.55.20"><label>1938 ed. 6.55.20</label> sāmānyataḥ pṛthaktvena
            kriyāṃ bhūyo nibodha me |
            <caesura/>
             āsthāpanaṃ mārutaje snigdhasvinne viśiṣyate || </l>

          <l xml:id="SS.6.55.21"><label>1938 ed. 6.55.21</label> purīṣaje tu kartavyo
            vidhir ānāhiko bhavet |
            <caesura/>
             sauvarcalāḍhyāṃ madirāṃ mūtre tv abhihate pibet || </l>

          <l xml:id="SS.6.55.22"><label>1938 ed. 6.55.22</label> elāṃ vāpy atha madyena
            kṣīraṃ vāpi piben naraḥ |
            <caesura/>
             dhātrīphalānāṃ svarasaṃ sajalaṃ vā pibet tryaham || </l>

          <l xml:id="SS.6.55.23"><label>1938 ed. 6.55.23</label> rasamaśvapurīṣasya
            gardabhasyāthavā pibet |
            <caesura/>
             māṃsopadaṃśaṃ madhu vā pibedvā sīdhu gauḍikam || </l>

          <l xml:id="SS.6.55.24"><label>1938 ed. 6.55.24</label> bhadradāru ghanaṃ mūrvā
            haridrā madhukaṃ tathā |
            <caesura/>
             kolapramāṇāni pibedāntarikṣeṇa vāriṇā || </l>

          <l xml:id="SS.6.55.25"><label>1938 ed. 6.55.25</label> duḥsparśāsvarasaṃ vāpi
            kaṣāyaṃ kuṅkumasya ca |
            <caesura/>
             ervārubījaṃ toyena pibed vā lavaṇīkṛtam || </l>

          <l xml:id="SS.6.55.26"><label>1938 ed. 6.55.26</label> pañcamūlīśṛtaṃ kṣīraṃ
            drākṣārasam athāpi vā |
            <caesura/>
             yogāṃś ca vitared atra pūrvoktān aśmarībhidaḥ || </l>

          <l xml:id="SS.6.55.27"><label>1938 ed. 6.55.27</label> mūtrakṛcchrakramaṃ cāpi
            kuryān niravaśeṣataḥ |
            <caesura/>
             bhūyo vakṣyāmi yogān yān mūtrāghātopaśāntaye || </l>

          <l xml:id="SS.6.55.28"><label>1938 ed. 6.55.28</label> snehaiḥ svedair udāvartaṃ
            jṛmbhājaṃ samupācaret |
            <caesura/>
             aśrumokṣo 'śruje kāryaḥ snigdhasvinnasya dehinaḥ || </l>

          <l xml:id="SS.6.55.29"><label>1938 ed. 6.55.29</label> tīkṣṇāñjanāvapīḍābhyāṃ
            tīkṣṇagandhopaśiṅghanaiḥ |
            <caesura/>
             vartiprayogair athavā kṣavasaktiṃ pravartayet || </l>

          <l xml:id="SS.6.55.30"><label>1938 ed. 6.55.30</label> (tīkṣṇaiṣadhapradhamanair
            athavād ity araśmibhiḥ |
            <caesura/>
             ) udgāraje kramopetaṃ snaihikaṃ dhūmam ācaret || </l>

          <l xml:id="SS.6.55.31"><label>1938 ed. 6.55.31</label> surāṃ sauvarcalavatīṃ
            bījapūrarasānvitām |
            <caesura/>
             chardyāghātaṃ yathādoṣaṃ samyak snehādibhir jayet || </l>

          <l xml:id="SS.6.55.32"><label>1938 ed. 6.55.32</label>
            sakṣāralavaṇopetamabhyaṅgaṃ cātra dāpayet |
            <caesura/>
             bastiśuddhikarāvāpaṃ caturguṇajalaṃ payaḥ || </l>

          <l xml:id="SS.6.55.33"><label>1938 ed. 6.55.33</label> āvārināśāt kvathitaṃ
            pītavantaṃ prakāmataḥ |
            <caesura/>
             ramayeyuḥ priyā nāryaḥ śukrodāvartinaṃ naram || </l>

          <l xml:id="SS.6.55.34"><label>1938 ed. 6.55.34</label> kṣudvighāte hitaṃ
            snigdham uṣṇam alpaṃ ca bhojanam |
            <caesura/>
             tṛṣṇāghāte piben manthaṃ yavāgūṃ vāpi śītalām || </l>

          <l xml:id="SS.6.55.35"><label>1938 ed. 6.55.35</label> bhojyo rasena viśrāntaḥ
            śramaśvāsāturo naraḥ |
            <caesura/>
             nidrāghāte pibet kṣīraṃ svapyācceṣṭakathā naraḥ || </l>

          <l xml:id="SS.6.55.36"><label>1938 ed. 6.55.36</label> ādhmānādyeṣu rogeṣu
            yathāsvaṃ prayateta hi |
            <caesura/>
             yac ca yatra bhavet prāptaṃ tac ca tasmin prayojayet || </l>

          <l xml:id="SS.6.55.37"><label>1938 ed. 6.55.37</label> vāyuḥ koṣṭhānugo rūkṣaiḥ
            kaṣāyakaṭutiktakaiḥ |
            <caesura/>
             bhojanaiḥ kupitaḥ sadya udāvartaṃ karoti hi || </l>

          <l xml:id="SS.6.55.38"><label>1938 ed. 6.55.38</label>
            vātamūtrapurīṣāsṛkkaphamedovahāni vai |
            <caesura/>
             srotāṃsy udāvartayati purīṣaṃ cātivartayet || </l>

          <l xml:id="SS.6.55.39"><label>1938 ed. 6.55.39</label> tato hṛdbastiśūlārto
            gauravārucipīḍitaḥ |
            <caesura/>
             vātamūtrapurīṣāṇi kṛcchreṇa kurute naraḥ || </l>

          <l xml:id="SS.6.55.40"><label>1938 ed. 6.55.40</label>
            śvāsakāsapratiśyāyadāhamohavamijvarān |
            <caesura/>
             tṛṣṇāhikkāśirorogamanaḥśravaṇavibhramān || </l>

          <l xml:id="SS.6.55.41"><label>1938 ed. 6.55.41</label> labhate ca bahūn anyān
            vikārān vātakopajān |
            <caesura/>
             taṃ tailalavaṇābhyaktaṃ snigdhaṃ svinnaṃ nirūhayet || </l>

          <l xml:id="SS.6.55.42"><label>1938 ed. 6.55.42</label> doṣato bhinnavarcaskaṃ
            bhuktaṃ cāpy anuvāsayet |
            <caesura/>
             na cec chāntiṃ vrajaty evam udāvartaḥ sudāruṇaḥ || </l>

          <l xml:id="SS.6.55.43"><label>1938 ed. 6.55.43</label> athainaṃ bahuśaḥ svinnaṃ
            yuñjyāt snehavirecanaiḥ |
            <caesura/>
             pāyayeta trivṛtpīluyavānīramlapācanaiḥ || </l>

          <l xml:id="SS.6.55.44"><label>1938 ed. 6.55.44</label>
            hiṅgukuṣṭhavacāsvarjiviḍaṅgaṃ vā dviruttaram |
            <caesura/>
             yogāv etāv udāvartaṃ śūlaṃ cānilajaṃ hataḥ || </l>

          <l xml:id="SS.6.55.45"><label>1938 ed. 6.55.45</label> devadārvagnikau kuṣṭhaṃ
            śuṇṭhīṃ pathyāṃ palaṅkaṣām |
            <caesura/>
             pauṣkarāṇi ca mūlāni toyasyardhāḍhake pacet || </l>

          <l xml:id="SS.6.55.46"><label>1938 ed. 6.55.46</label> pādāvaśiṣṭaṃ tat pītam
            udāvartam apohati |
            <caesura/>
             mūlakaṃ śuṣkam ārdraṃ ca varṣābhūḥ pañcamūlakam || </l>

          <l xml:id="SS.6.55.47"><label>1938 ed. 6.55.47</label> ārevataphalaṃ cāpsu
            paktvā tena ghṛtaṃ pacet |
            <caesura/>
             tat pīyamānaṃ śāsty ugram udāvartam aśeṣataḥ || </l>

          <l xml:id="SS.6.55.48"><label>1938 ed. 6.55.48</label> vacām ativiṣāṃ kuṣṭhaṃ
            yavakṣāraṃ harītakīm |
            <caesura/>
             kṛṣṇāṃ nirdahanīṃ cāpi pibed uṣṇena vāriṇā || </l>

          <l xml:id="SS.6.55.49"><label>1938 ed. 6.55.49</label> ikṣvākumūlaṃ madanaṃ
            viśalyātiviṣe vacām |
            <caesura/>
             kuṣṭhaṃ kiṇvāgnikau caiva pibet tulyāni pūrvavat || </l>

          <l xml:id="SS.6.55.50"><label>1938 ed. 6.55.50</label> mūtreṇa
            devadārvagnitriphalābṛhatīḥ pibet |
            <caesura/>
             yavaprasthaṃ phalaiḥ sārdhaṃ kaṇṭakāryā jalāḍhake || </l>

          <l xml:id="SS.6.55.51"><label>1938 ed. 6.55.51</label> paktvārdhaprasthaśeṣaṃ tu
            pibed dhiṅgusamanvitam |
            <caesura/>
             madanālābubījāni pippalīṃ sanidigdhikām || </l>

          <l xml:id="SS.6.55.52"><label>1938 ed. 6.55.52</label> saṃcūrṇya pradhamennāḍyā
            viśaty etad yathā gudam |
            <caesura/>
             cūrṇaṃ nikumbhakampillaśyāmekṣvākvagnikodbhavam || </l>

          <l xml:id="SS.6.55.53"><label>1938 ed. 6.55.53</label> kṛtavedhanamāgadhyor
            lavaṇānāṃ ca sādhayet |
            <caesura/>
             gavāṃ mūtreṇa tā vartīḥ kārayet tu gudānugāḥ |
            <caesura/>
             sadyaḥ śarmakarāv etau yogāv amṛtasaṃmatau ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            udāvartapratiṣedho nāma (saptadaśo+ādhyāyaḥ, āditaḥ) pañcapañcāśattamo
            'dhyāyaḥ ||55 ||</p>
        </div>
        <div n="56" type="adhyāya">
          <head>ṣaṭpañcāśattamo 'dhyāyaḥ | </head>
          <l xml:id="SS.6.56.1"><label>1938 ed. 6.56.1</label> athāto visūcikāpratiṣedham
            adhyāyaṃ vyākhyāsyāmaḥ || </l>

          <l xml:id="SS.6.56.2"><label>1938 ed. 6.56.2</label> yathovāca bhagavān
            dhanvantariḥ || </l>

          <l xml:id="SS.6.56.3"><label>1938 ed. 6.56.3</label> ajīrṇam āmaṃ viṣṭabdhaṃ
            vidagdhaṃ ca yad īritam |
            <caesura/>
             visūcyalasakau tasmād bhavec cāpi vilambikā || </l>

          <l xml:id="SS.6.56.4"><label>1938 ed. 6.56.4</label> sūcībhir iva gātrāṇi tudan
            saṃtiṣṭhate 'nilaḥ |
            <caesura/>
             yasyājīrṇena sā vaidyair ucyate ti visūcikā || </l>

          <l xml:id="SS.6.56.5"><label>1938 ed. 6.56.5</label> na tāṃ parimitāhārā
            labhante viditāgamāḥ |
            <caesura/>
             mūḍhās tām ajitātmāno labhante kaluṣāśayāḥ || </l>

          <l xml:id="SS.6.56.6"><label>1938 ed. 6.56.6</label> mūrcchātisārau vamathuḥ
            pipāsā śūlaṃ bhramodveṣṭanajṛmbhadāhāḥ |
            <caesura/>
             vaivarṇyakampau hṛdaye rujaś ca bhavanti tasyāṃ śirasaś ca bhedaḥ || </l>

          <l xml:id="SS.6.56.7"><label>1938 ed. 6.56.7</label> kukṣir ānahyate 'tyarthaṃ
            pratāmyati vikūjati |
            <caesura/>
             niruddho mārutaś cāpi kukṣau viparidhāvati || </l>

          <l xml:id="SS.6.56.8"><label>1938 ed. 6.56.8</label> vātavarconirodhaś ca kukṣau
            yasya bhṛśaṃ bhavet |
            <caesura/>
             tasyālasakam ācaṣṭe tṛṣṇodgārāv arodhakau || </l>

          <l xml:id="SS.6.56.9"><label>1938 ed. 6.56.9</label> duṣṭaṃ tu bhuktaṃ
            kaphamārutābhyāṃ pravartate nordhvam adhaś ca yasya |
            <caesura/>
             vilambikāṃ tāṃ bhṛśaduścikitsyām ācakṣate śāstravidaḥ purāṇāḥ || </l>

          <l xml:id="SS.6.56.10"><label>1938 ed. 6.56.10</label> yatrasthamāmaṃ virujet
            tam eva deśaṃ viśeṣeṇa vikārajātaiḥ |
            <caesura/>
             doṣeṇa yenāvatataṃ svaliṅgais taṃ lakṣayed āmasamudbhavaiś ca || </l>

          <l xml:id="SS.6.56.11"><label>1938 ed. 6.56.11</label> yaḥ śyāvadantauṣṭhanakho
            'lpasaṃjñaś chardyardito 'bhyantarayātanetraḥ |
            <caesura/>
             kṣāmasvaraḥ sarvavimuktasandhir yāyān naraḥ so 'punar āgamāya || </l>

          <l xml:id="SS.6.56.12"><label>1938 ed. 6.56.12</label> sādhyāsu pārṣṇyor dahanaṃ
            praśastam agnipratāpo vamanaṃ ca tīkṣṇam |
            <caesura/>
             pakve tato 'nne tu vilaṅghanaṃ syāt saṃpācanaṃ cāpi virecanaṃ ca || </l>

          <l xml:id="SS.6.56.13"><label>1938 ed. 6.56.13</label> viśuddhadehasya hi sadya
            eva mūrcchātisārādir upaiti śāntim |
            <caesura/>
             āsthāpanaṃ cāpi vadanti pathyaṃ sarvāsu yogānaparān nibodha || </l>

          <l xml:id="SS.6.56.14"><label>1938 ed. 6.56.14</label>
            pathyāvacāhiṅgukaliṅgagṛñjasauvarcalaiḥ sātiviṣaiś ca cūrṇam |
            <caesura/>
             sukhāmbupītaṃ vinihantyajīrṇaṃ śūlaṃ visūcīmaruciṃ ca sadyaḥ || </l>

          <l xml:id="SS.6.56.15"><label>1938 ed. 6.56.15</label> kṣārāgadaṃ vā lavaṇaṃ
            viṣaṃ vā guḍapragāḍhān atha sarṣapān vā |
            <caesura/>
             amlena vā saindhavahiṅguyuktau sabījapūrṇau saghṛtau trivargau || </l>

          <l xml:id="SS.6.56.16"><label>1938 ed. 6.56.16</label> kaṭutrikaṃ vā lavaṇair
            upetaṃ pibet snuhīkṣīravimiśritaṃ tu |
            <caesura/>
             kalyāṇakaṃ vā lavaṇaṃ pibet tu yaduktamādāvanilāmayeṣu || </l>

          <l xml:id="SS.6.56.17"><label>1938 ed. 6.56.17</label> kṛṣṇājamodakṣavakāṇi vāpi
            tulyau pibed vā magadhānikumbhau |
            <caesura/>
             dantīyuta vā magadhodbhavānāṃ kalkaṃ pibet koṣavatīrasena || </l>

          <l xml:id="SS.6.56.18"><label>1938 ed. 6.56.18</label> uṣṇābhir adbhir
            magadhodbhavānāṃ kalkaṃ piben nāgarakalkayuktam |
            <caesura/>
             vyoṣaṃ karañjasya phalaṃ haridre mūlaṃ samaṃ cāpy atha mātuluṅgyāḥ || </l>

          <l xml:id="SS.6.56.19"><label>1938 ed. 6.56.19</label> chāyāviśuṣkā guṭikāḥ
            kṛtās tā hanyur visūcīṃ nayanāñjanena |
            <caesura/>
             suvāmitaṃ sādhuvirecitaṃ vā sulaṅghataṃ vā manujaṃ viditvā || </l>

          <l xml:id="SS.6.56.20"><label>1938 ed. 6.56.20</label> peyādibhir
            dīpanapācanīyaiḥ samyakkṣudhārtaṃ samupakrameta |
            <caesura/>
             āmaṃ śakṛd vā nicitaṃ krameṇa bhūyo vibaddhaṃ viguṇānilena || </l>

          <l xml:id="SS.6.56.21"><label>1938 ed. 6.56.21</label> pravartamānaṃ na
            yathāsvamenaṃ vikāram ānāham udāharanti ||
            <caesura/>
             tasmin bhavantyāmasamudbhave tu tṛṣṇāpratiśyāyaśirovidāhāḥ || </l>

          <l xml:id="SS.6.56.22"><label>1938 ed. 6.56.22</label> āmāśaye śūlam atho
            gurutvaṃ hṛllāsa udgāravighātanaṃ ca |
            <caesura/>
             stambhaḥ kaṭīpṛṣṭhapurīṣamūtre śūlo 'tha mūrcchā sa śakṛd vamec ca || </l>

          <l xml:id="SS.6.56.23"><label>1938 ed. 6.56.23</label> śvāsaś ca pakvāśayaje
            bhavanti liṅgāni cātrālasakodbhavāni |
            <caesura/>
             āmodbhave vāntam upakrameta saṃsargabhaktakramadīpanīyaiḥ || </l>

          <l xml:id="SS.6.56.24"><label>1938 ed. 6.56.24</label> athetaraṃ yo na śakṛd
            vamet tam āmaṃ jayet svedanapācanaiś ca |
            <caesura/>
             visūcikāyāṃ parikīrtitāni dravyāṇi vairecanikāni yāni || </l>

          <l xml:id="SS.6.56.25"><label>1938 ed. 6.56.25</label> tānyeva vartīr viraced
            vicūrṇya mahiṣyajāvībhagavāṃ tu mūtraiḥ |
            <caesura/>
             svinnasya pāyau viniveśya tāś ca cūrṇāni caiṣāṃ pradhamet tu nāḍyā || </l>

          <l xml:id="SS.6.56.26"><label>1938 ed. 6.56.26</label> mūtreṣu saṃsādhya
            yathāvidhānaṃ dravyāṇi yāny ūrdhvam adhaś ca yānti |
            <caesura/>
             kvāthena tenāśu nirūhayec ca mūtrārdhayuktena samākṣikeṇa || </l>

          <l xml:id="SS.6.56.27"><label>1938 ed. 6.56.27</label> tribhaṇḍiyuktaṃ
            lavaṇaprakuñcaṃ dattvā viriktakramam ācarec ca |
            <caesura/>
             eṣv eva tailena ca sādhitena prāptaṃ yadi syād anuvāsayec ca ||</l>
          <p ana="trailer">iti suśrutasaṃhitāyām uttaratantre kāyacikitsātantre
            visūcikāpratiṣedho nāma (aṣṭādaśo 'dhyāyaḥ, āditaḥ) ṣaṭpañcāśattamo 'dhyāyaḥ
            ||56 ||</p>
        </div>
        <div n="57" type="adhyāya">
          <head>saptapañcāśattamo 'dhyāyaḥ | </head>
          <l xml:id="SS.6.57.1"><label>1938 ed. 6.57.1</label> athāto 'rocakapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.57.2"><label>1938 ed. 6.57.2</label> yathovāca bhagavān
            dhanvantariḥ || </l>

          <l xml:id="SS.6.57.3"><label>1938 ed. 6.57.3</label> doṣaiḥ pṛthak saha ca
            cittaviparyayāc ca bhaktāyaneṣu hṛdi cāvatate pragāḍham |
            <caesura/>
             nānne rucir bhavati taṃ bhiṣajo vikāraṃ bhaktopaghātam iha pañcavidhaṃ
            vadanti || | </l>
          <l/>

          <l xml:id="SS.6.57.4"><label>1938 ed. 6.57.4</label> hṛcchūlapīḍanayutaṃ
            virasānanatvaṃ vātātmake bhavati liṅgamarocake tu |
            <caesura/>
             hṛddāhacoṣabahutā mukhatiktatā ca mūrcchā satṛḍ bhavati pittakṛte tathaiva || </l>

          <l xml:id="SS.6.57.5"><label>1938 ed. 6.57.5</label>
            kaṇḍūgutvakaphasaṃsravasādatandrāḥ śleṣmātmake madhuramāsyamarocake tu |
            <caesura/>
             sarvātmake pavanapittakaphā bahūni rūpāṇyathāsya hṛdaye samudīrayanti || </l>

          <l xml:id="SS.6.57.6"><label>1938 ed. 6.57.6</label>
            saṃrāgaśokabhayaviplutacetasas tu cintākṛto bhavati so 'śucidarśanāc ca |
            <caesura/>
             vāte vacāmbuvamanaṃ kṛtavān pibec ca snehaiḥ surābhir athavoṣṇajalena cūrṇam
            || </l>

          <l xml:id="SS.6.57.7"><label>1938 ed. 6.57.7</label>
            kṛṣṇāviḍaṅgayavabhasmahareṇubhārgīrāsnailahiṅgulavaṇottamanāgarāṇām |
            <caesura/>
             pitte guḍāmbumadhurair vamanaṃ praśastaṃ snehaḥ
            sasaindhavasitāmadhusarpiriṣṭaḥ || </l>

          <l xml:id="SS.6.57.8"><label>1938 ed. 6.57.8</label> nimbāmbuvāmitavataḥ kaphaje
            'nupānaṃ rājadrumāmbu madhunā tu sadīpyakaṃ syāt |
            <caesura/>
             cūrṇaṃ yad uktam athavānilaje tad eva sarvaiś ca sarvakṛtam evam upakrameta
            || </l>

          <l xml:id="SS.6.57.9"><label>1938 ed. 6.57.9</label>
            drākṣāpaṭolaviḍavetrakarīranimbamūrvābhayākṣabadarāmalakendravṛkṣaiḥ |
            <caesura/>
             bījaiḥ karañjanṛpavṛkṣabhavaiś ca piṣṭair lehaṃ pacet surabhimūtrayutaṃ
            yathāvat || </l>

          <l xml:id="SS.6.57.10"><label>1938 ed. 6.57.10</label> mustāṃ vacāṃ trikaṭukaṃ
            rajanīdvayaṃ ca bhārgīṃ ca kuṣṭhamatha nirdahanīṃ ca piṣṭvā |
            <caesura/>
             mūtre 'vije dviradamūtrayute paced vā pāṭhāṃ tugāmativiṣāṃ rajanīṃ ca mukhyām
            || </l>

          <l xml:id="SS.6.57.11"><label>1938 ed. 6.57.11</label> maṇḍūkimarkamamṛtāṃ ca
            salāṅgalākhyāṃ mūtre pacet tu mahiṣasya vidhānavidvā |
            <caesura/>
             etān na santi caturo lihatas tu lehān gulmāruciśvasanakaṇṭhahṛdāmayāś ca || </l>

          <l xml:id="SS.6.57.12"><label>1938 ed. 6.57.12</label> sātmyān svadeśaracitān
            vividhāṃś ca bhakṣyān pānāni mūlaphalaṣāḍavarāgayogān |
            <caesura/>
             adyādrasāṃś ca vividhān vividhaiḥ prakārair bhuñjīta cāpi
            laghurūkṣamanaḥsukhāni || </l>

          <l xml:id="SS.6.57.13"><label>1938 ed. 6.57.13</label> āsthāpanaṃ vidhivadatra
            virecanaṃ ca kuryān mṛdūni śirasaś ca virecanāni |
            <caesura/>
             trīṇy ūṣaṇāni rajanītriphalāyutāni cūrṇīkṛtāni yavaśūkavimiśritāni || </l>

          <l xml:id="SS.6.57.14"><label>1938 ed. 6.57.14</label> kṣaudrāyutāni vitaren
            mukhabodhanārtham anyāni tiktakaṭukāni ca bheṣajāni |
            <caesura/>
             mustādirājataruvargadaśāṅgasiddhaiḥ kvāthair jayen madhuyutair vividhaiś ca
            lehaiḥ || </l>

          <l xml:id="SS.6.57.15"><label>1938 ed. 6.57.15</label> mūtrāsavairguḍakṛtaiś ca
            tathā tvariṣṭaiḥ kṣārāsavaiś ca madhumādhavatulyagandhaiḥ |
            <caesura/>
             syādeṣa eva kaphavātahate vidhiś ca śāntiṃ gate hutabhuji praśamāya tasya || </l>

          <l xml:id="SS.6.57.16"><label>1938 ed. 6.57.16</label>
            icchābhighātabhayaśokahate 'ntaragnau bhāvān bhavāya vitaret khalu śakyarūpān
            |
            <caesura/>
             artheṣu cāpy apaciteṣu punarbhavāya paurāṇikaiḥ śrutiśatairanumānayettam || </l>

          <l xml:id="SS.6.57.17"><label>1938 ed. 6.57.17</label> dainyaṃ gate manasi
            bodhanamatra śastaṃ yadyat priyaṃ tadupasevyamarocake tu ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            'rocakapratiṣedho nāma (ekonaviṃśo 'dhyāyaḥ, āditaḥ) saptapañcāśattamo
            'dhyāyaḥ ||57 ||</p>
        </div>
        <div n="58" type="adhyāya">
          <head>aṣṭāpañcāśattamo 'dhyāyaḥ | </head>

          <l xml:id="SS.6.58.1"><label>1938 ed. 6.58.1</label> athāto
            mūtrāghātapratiṣedham adhyāyaṃ vyākhyāsyāmaḥ || </l>

          <l xml:id="SS.6.58.2"><label>1938 ed. 6.58.2</label> yathovāca bhagavān
            dhanvantariḥ || </l>

          <l xml:id="SS.6.58.2.i"/>

          <l xml:id="SS.6.58.2.ii"/>

          <l xml:id="SS.6.58.3"><label>1938 ed. 6.58.3</label> vātakuṇḍalikāṣṭhīlā
            vātabastis tathaiva ca |
            <caesura/>
             mūtrātītaḥ sajaṭharo mūtrotsaṅgaḥ kṣayas tathā || </l>

          <l xml:id="SS.6.58.4"><label>1938 ed. 6.58.4</label> mūtragranthir
            mūtraśukramuṣṇavātas tathaiva ca |
            <caesura/>
             mūtraukasādau dvau cāpi rogā dvādaśa kīrtitāḥ || </l>

          <l xml:id="SS.6.58.5"><label>1938 ed. 6.58.5</label> raukṣyād vegavighātād vā
            vāyur antaram āśirtaḥ |
            <caesura/>
             mūtraṃ carati saṃgṛhya viguṇaḥ kuṇḍalīkṛtaḥ || </l>

          <l xml:id="SS.6.58.6"><label>1938 ed. 6.58.6</label> sṛjed alpālpamathavā
            sarujaskaṃ śanaiḥ śanaiḥ |
            <caesura/>
             vātakuṇḍalikāṃ taṃ tu vyādhiṃ vidyāt sudāruṇam || </l>

          <l xml:id="SS.6.58.7"><label>1938 ed. 6.58.7</label> śakṛnmārgasya basteś ca
            cāyur antaram āśritaḥ |
            <caesura/>
             aṣṭhīlāvadghanaṃ granthiṃ karoty acalam unnatam || </l>

          <l xml:id="SS.6.58.8"><label>1938 ed. 6.58.8</label> viṇmūtranilasaṅgaś ca
            tatrādhmānaṃ ca jāyate |
            <caesura/>
             vedanā ca parā bastau vātāṣṭhīleti tāṃ viduḥ || </l>

          <l xml:id="SS.6.58.9"><label>1938 ed. 6.58.9</label> vegaṃ vidhārayed yas tu
            mūtrasyākuśalo naraḥ |
            <caesura/>
             niruṇaddhi mukhaṃ tasya baster bastigato 'nilaḥ || </l>

          <l xml:id="SS.6.58.10"><label>1938 ed. 6.58.10</label> mūtrasaṅgo bhavet tena
            bastikukṣinipīḍitaḥ |
            <caesura/>
             vātabastiḥ sa vijñeyo vyādhiḥ kṛcchraprasādhanaḥ || </l>

          <l xml:id="SS.6.58.11"><label>1938 ed. 6.58.11</label> vegaṃ sandhārya mūtrasya
            yo bhūyaḥ sraṣṭum icchati |
            <caesura/>
             tasya nābhyeti yadi vā kathañ cit saṃpravartate || </l>

          <l xml:id="SS.6.58.12"><label>1938 ed. 6.58.12</label> pravāhato mandarujam
            alpam alpaṃ punaḥ punaḥ |
            <caesura/>
             mūtrātītaṃ tu taṃ vidyān mūtravegavighātajam || </l>

          <l xml:id="SS.6.58.13"><label>1938 ed. 6.58.13</label> mūtrasya vihate vege
            tadudāvartahetunā |
            <caesura/>
             apānaḥ kupito vāyur udaraṃ pūrayed bhṛśam || </l>

          <l xml:id="SS.6.58.14"><label>1938 ed. 6.58.14</label> nābher adhastād ādhmānaṃ
            janayet tīvravedanam |
            <caesura/>
             taṃ mūtrajaṭharaṃ vidyād adhaḥsrotonirodhanam || </l>

          <l xml:id="SS.6.58.15"><label>1938 ed. 6.58.15</label> bastau vāpy athavā nāle
            maṇau vā yasya dehinaḥ |
            <caesura/>
             mūtraṃ pravṛttaṃ sajjeta saraktaṃ vā pravāhataḥ || </l>

          <l xml:id="SS.6.58.16"><label>1938 ed. 6.58.16</label> sravec chanair alpam
            alpaṃ sarujaṃ vātha nīrujam |
            <caesura/>
             viguṇānilajo vyādhiḥ sa mūtrotsaṅgasaṃjñitaḥ || </l>

          <l xml:id="SS.6.58.17"><label>1938 ed. 6.58.17</label> rūkṣasya klāntadehasya
            bastisthau pittamārutau |
            <caesura/>
             sadāhavedanaṃ kṛcchraṃ kuryāt āṃ mūtrasaṃkṣayam || </l>

          <l xml:id="SS.6.58.18"><label>1938 ed. 6.58.18</label> abhyantare bastimukhe
            vṛtto 'lpaḥ sthira eva ca |
            <caesura/>
             vedanāvānati sadā mūtramārganirodhanaḥ || </l>

          <l xml:id="SS.6.58.19"><label>1938 ed. 6.58.19</label> jāyate sahasā yasya
            granthir aśmarilakṣaṇaḥ |
            <caesura/>
             sa mūtragranthir ity evam ucyate vedanādibhiḥ || </l>

          <l xml:id="SS.6.58.20"><label>1938 ed. 6.58.20</label> pratyupasthitamūtras tu
            maithunaṃ yo 'bhinandati |
            <caesura/>
             tasya mūtrayutaṃ retaḥ sahasā saṃpravartate || </l>

          <l xml:id="SS.6.58.21"><label>1938 ed. 6.58.21</label> purastād vāpi mūtrasya
            paścād vāpi kadācana |
            <caesura/>
             bhasmodakapratīkāśaṃ mūtraśukraṃ tad ucyate || </l>

          <l xml:id="SS.6.58.22"><label>1938 ed. 6.58.22</label> vyāyāmādhvātapaiḥ pittaṃ
            bastiṃ prāpyānilāvṛtam |
            <caesura/>
             bastiṃ meḍhraṃ gudaṃ caiva pradahan srāvayed adhaḥ || </l>

          <l xml:id="SS.6.58.23"><label>1938 ed. 6.58.23</label> mūtraṃ hāridramathavā
            saraktaṃ raktam eva vā |
            <caesura/>
             kṛcchrāt pravartate jantor uṣṇavātaṃ vadanti tam || </l>

          <l xml:id="SS.6.58.24"><label>1938 ed. 6.58.24</label> viśadaṃ pītakaṃ mūtraṃ
            sadāhaṃ bahalaṃ tathā |
            <caesura/>
             śuṣkaṃ bhavati yac cāpi rocanācūrṇasannibham || </l>

          <l xml:id="SS.6.58.25"><label>1938 ed. 6.58.25</label> mūtraukasādaṃ taṃ vidyād
            rogaṃ pittakṛtaṃ budhaḥ |
            <caesura/>
             picchilaṃ saṃhataṃ śvetaṃ tathā kṛcchrapravartanam || </l>

          <l xml:id="SS.6.58.26"><label>1938 ed. 6.58.26</label> śuṣkaṃ bhavati yaccāpi
            śaṅkhacūrṇaprapāṇḍuram |
            <caesura/>
             mūtraukasāhaṃ taṃ vidyād āmayaṃ dvādaśaṃ kaphāt || </l>

          <l xml:id="SS.6.58.27"><label>1938 ed. 6.58.27</label> kaṣāyakalkasarpiṃṣi
            bhakṣyān lehān payāṃsi ca |
            <caesura/>
             kṣāramadyāsavasvedān(kṣāramadhvāsavasvedān) bastīṃś cottarasaṃjñitān || </l>

          <l xml:id="SS.6.58.28"><label>1938 ed. 6.58.28</label> vidadhyān matimāṃs tatra
            vidhiṃ cāśmarināśanam |
            <caesura/>
             mūtrodāvartayogāṃś ca kārtsnyenātra prayojayet || </l>

          <l xml:id="SS.6.58.29"><label>1938 ed. 6.58.29</label> kalkam ervārubījānām
            akṣamātraṃ sasaindhavam |
            <caesura/>
             dhānyāmlayuktaṃ pītvaiva mūtrakṛcchrāt pramucyate || </l>

          <l xml:id="SS.6.58.30"><label>1938 ed. 6.58.30</label> surāṃ sauvarcalavatīṃ
            mūtrakṛcchrī piben naraḥ |
            <caesura/>
             madhu māṃsopadaṃśaṃ vā pibed vāpy atha gauḍikam || </l>

          <l xml:id="SS.6.58.31"><label>1938 ed. 6.58.31</label> pibet kuṅkumakarṣaṃ vā
            madhūdakasamāyutam |
            <caesura/>
             rātriparyuṣitaṃ prātas tathā sukhamavāpnuyāt || </l>

          <l xml:id="SS.6.58.32"><label>1938 ed. 6.58.32</label> dāḍimāmlāṃ yutāṃ mukhyām
            elājīrakanāgaraiḥ |
            <caesura/>
             pītvā surāṃ salavaṇāṃ mūtrakṛcchrāt pramucyate || </l>

          <l xml:id="SS.6.58.33"><label>1938 ed. 6.58.33</label> pṛthakparṇyādivargasya
            mūlaṃ gokṣurakasya ca |
            <caesura/>
             ardhaprasthena toyasya pacet kṣīracaturguṇam || </l>

          <l xml:id="SS.6.58.34"><label>1938 ed. 6.58.34</label> kṣīrāvaśiṣṭaṃ tacchītaṃ
            sitākṣaudrayutaṃ pibet |
            <caesura/>
             naro mārutapittotthamūtraghātanivāraṇam || </l>

          <l xml:id="SS.6.58.35"><label>1938 ed. 6.58.35</label> niṣpīḍya vāsasā samyag
            varco rāsabhavājinoḥ |
            <caesura/>
             rasasya kuḍavaṃ tasya piben mūtrarujāpaham || </l>

          <l xml:id="SS.6.58.36"><label>1938 ed. 6.58.36</label>
            mustābhayādevadārumūrvāṇāṃ madhukasya ca |
            <caesura/>
             pibed akṣasamaṃ kalkaṃ mūtradoṣanivāraṇam || </l>

          <l xml:id="SS.6.58.37"><label>1938 ed. 6.58.37</label> abhayāmalakākṣāṇāṃ kalkaṃ
            badarasaṃmitam |
            <caesura/>
             ambhasālavaṇopetaṃ piben mūtrarujāpaham || </l>

          <l xml:id="SS.6.58.38"><label>1938 ed. 6.58.38</label> udumbarasamaṃ kalkaṃ
            drākṣāyā jalasaṃyutam |
            <caesura/>
             pibet paryuṣitaṃ rātrau śītaṃ mūtrarujāpaham || </l>

          <l xml:id="SS.6.58.39"><label>1938 ed. 6.58.39</label> nidigdhikāyāḥ svarasaṃ
            pibet kuḍavasaṃmitam |
            <caesura/>
             mūtradoṣaharaṃ kalyam athavā kṣaudrasaṃyutam || </l>

          <l xml:id="SS.6.58.40"><label>1938 ed. 6.58.40</label> prapīḍyāmalakānāṃ tu
            rasaṃ kuḍavasaṃmitam |
            <caesura/>
             pītvāgadī bhavej jantur mūtradoṣarujāturaḥ || </l>

          <l xml:id="SS.6.58.41"><label>1938 ed. 6.58.41</label> dhātrīphalarasenaivaṃ
            sūkṣmailāṃ vā piben naraḥ |
            <caesura/>
             piṣṭvāthavā suśītena śālitaṇḍulavāriṇā || </l>

          <l xml:id="SS.6.58.42"><label>1938 ed. 6.58.42</label> tālasya taruṇaṃ mūlaṃ
            trapusasya rasaṃ tathā |
            <caesura/>
             śvetaṃ karkaṭakaṃ caiva prātas tu payasā pibet || </l>

          <l xml:id="SS.6.58.43"><label>1938 ed. 6.58.43</label> śṛtaṃ vā madhuraiḥ kṣīraṃ
            sarpirmiśraṃ piben naraḥ |
            <caesura/>
             mūtradoṣaviśuddhyarthaṃ tathaivāśmarināśanam || </l>

          <l xml:id="SS.6.58.44"><label>1938 ed. 6.58.44</label>
            balāśvadaṃṣṭrākrauñcāsthikokilākṣakataṇḍulān |
            <caesura/>
             śataparvakamūlaṃ ca devadāru sacitrakam || </l>

          <l xml:id="SS.6.58.45"><label>1938 ed. 6.58.45</label> akṣabījaṃ ca surayā
            kalkīkṛtya piben naraḥ |
            <caesura/>
             mūtradoṣaviśuddhyarthaṃ tathaivāśmarināśanam || </l>

          <l xml:id="SS.6.58.46"><label>1938 ed. 6.58.46</label> pāṭalākṣāram āhṛtya
            saptakṛtvaḥ parisrutam |
            <caesura/>
             piben mūtravikāraghnaṃ saṃsṛṣṭaṃ tailamātrayā || </l>

          <l xml:id="SS.6.58.47"><label>1938 ed. 6.58.47</label>
            nalāśmabhedadarbhekṣutrapusair vārubījakān |
            <caesura/>
             kṣīre pariśṛtān tatra pibet sarpiḥ samāyutān || </l>

          <l xml:id="SS.6.58.48"><label>1938 ed. 6.58.48</label> pāṭalyā yāvaśūkāc ca
            pāribhadrāt tilād api |
            <caesura/>
             kṣārodakena matimān tvageloṣaṇacūrṇakam || </l>

          <l xml:id="SS.6.58.49"><label>1938 ed. 6.58.49</label> pibed guḍena miśraṃ vā
            lihyāllehān pṛthak pṛthak |
            <caesura/>
             ata ūrdhvaṃ pravakṣyāmi mūtradoṣe kramaṃ hitam || </l>

          <l xml:id="SS.6.58.50"><label>1938 ed. 6.58.50</label> snehasvedopapannānāṃ
            hitaṃ teṣu virecanam |
            <caesura/>
             tataḥ saṃśuddhadehānāṃ hitāś cottarabastayaḥ || </l>

          <l xml:id="SS.6.58.51"><label>1938 ed. 6.58.51</label> strīṇāmatiprasaṅgena
            śoṇitaṃ yasya dṛśyate |
            <caesura/>
             maithunoparamas tasya bṛṃhaṇaś ca vidhiḥ smṛtaḥ || </l>

          <l xml:id="SS.6.58.52"><label>1938 ed. 6.58.52</label> tāmracūḍavasā tailaṃ
            hitaṃ cottarabastiṣu |
            <caesura/>
             vidhānaṃ tasya pūrvaṃ hi vyāsataḥ parikīrtitam || </l>

          <l xml:id="SS.6.58.53"><label>1938 ed. 6.58.53</label> kṣaudrārdhapātraṃ dattvā
            ca pātraṃ tu kṣīrasarpiṣaḥ |
            <caesura/>
             śarkarāyāś ca cūrṇaṃ ca drākṣācūrṇaṃ ca tatsamam || </l>

          <l xml:id="SS.6.58.54"><label>1938 ed. 6.58.54</label> svayaṅguptāphalaṃ caiva
            tathivekṣurakasya ca |
            <caesura/>
             pippalīcūrṇasaṃyuktamardhabhāgaṃ prakalpayet || </l>

          <l xml:id="SS.6.58.55"><label>1938 ed. 6.58.55</label> tadaikadhyaṃ samānīya
            khajenābhipramanthayet |
            <caesura/>
             tataḥ pāṇitalaṃ cūrṇaṃ līḍhvā kṣīraṃ tataḥ pibet || </l>

          <l xml:id="SS.6.58.56"><label>1938 ed. 6.58.56</label> etat sarpiḥ prayuñjānaḥ
            śuddhadeho naraḥ sadā |
            <caesura/>
             mūtradoṣāñjayet sarvānanyayogaiḥ sudurjayān || </l>

          <l xml:id="SS.6.58.57"><label>1938 ed. 6.58.57</label> jayec choṇitadoṣāṃś ca
            vandhyā garbhaṃ labheta ca |
            <caesura/>
             nārī caitat prayuñjānā yonidosāt pramucyate || </l>

          <l xml:id="SS.6.58.58"><label>1938 ed. 6.58.58</label> balā kolāsthi madhukaṃ
            śvadaṃṣṭrātha śatāvarī |
            <caesura/>
             mṛṇālaṃ ca kaśeruś ca bījānīkṣurakasya ca || </l>

          <l xml:id="SS.6.58.59"><label>1938 ed. 6.58.59</label> sahasravīryāṃśumatī
            payasyā saha kālayā |
            <caesura/>
             śṛgālavinnātibalā bṛṃhaṇīyo gaṇas tathā || </l>

          <l xml:id="SS.6.58.60"><label>1938 ed. 6.58.60</label> etāni samabhāgāni matimān
            saha sādhayet |
            <caesura/>
             caturguṇena payasā guḍasya tulayā saha || </l>

          <l xml:id="SS.6.58.61"><label>1938 ed. 6.58.61</label> droṇāvaśiṣṭaṃ tat pūtaṃ
            pacettena ghṛtāḍhakam |
            <caesura/>
             tat siddhaṃ kalaśe sthāpyaṃ kṣaudraprasthena saṃyutam || </l>

          <l xml:id="SS.6.58.62"><label>1938 ed. 6.58.62</label> sarpiretat prayuñjāno
            mūtradoṣāt pramucyate |
            <caesura/>
             tugākṣīryāś ca cūrṇāni śarkarāyās tathaiva ca || </l>

          <l xml:id="SS.6.58.63"><label>1938 ed. 6.58.63</label> kṣaudreṇa tulyānyāloḍya
            praśaste 'hani lehayet |
            <caesura/>
             tasya khādedyathāśakti mātrāṃ kṣīraṃ tataḥ pibet || </l>

          <l xml:id="SS.6.58.64"><label>1938 ed. 6.58.64</label> śukradoṣāñjayenmartyaḥ
            prāśya samyak suyantritaḥ |
            <caesura/>
             vyavāyakṣīṇaretās tu sadyaḥ saṃlabhate sukham || </l>

          <l xml:id="SS.6.58.65"><label>1938 ed. 6.58.65</label> ojasvī balavānmartyaḥ
            piben neva ca hṛṣyati |
            <caesura/>
             citrakaḥ sārivā caiva balā kālānusārivā || </l>

          <l xml:id="SS.6.58.66"><label>1938 ed. 6.58.66</label> drākṣā viśālā pippalyas
            tathā citraphalā bhevet |
            <caesura/>
             tathaiva madhukaṃ pathyāṃ dadyādāmalakāni ca || </l>

          <l xml:id="SS.6.58.67"><label>1938 ed. 6.58.67</label> ghṛtāḍhakaṃ pacedebhiḥ
            kalkaiḥ karṣasamanvitaiḥ |
            <caesura/>
             kṣīradroṇe jaladroṇe tat siddham avatārayet || </l>

          <l xml:id="SS.6.58.68"><label>1938 ed. 6.58.68</label> śītaṃ parisrutaṃ caiva
            śarkarāprasthasaṃyutam |
            <caesura/>
             tugākṣīryāś ca tat sarvaṃ matimān parimiśrayet || </l>

          <l xml:id="SS.6.58.69"><label>1938 ed. 6.58.69</label> tato mitaṃ pibetkāle
            yathādoṣaṃ yathābalam |
            <caesura/>
             vātaretāḥ śleṣmaretāḥ pittaretās tu yo bhavet || </l>

          <l xml:id="SS.6.58.70"><label>1938 ed. 6.58.70</label> raktaretā granthiretāḥ
            pibed icchan naro gatām |
            <caesura/>
             jīvanīyaṃ ca vṛṣyaṃ ca sarpir etad balāvaham || </l>

          <l xml:id="SS.6.58.71"><label>1938 ed. 6.58.71</label> prakṣāhitaṃ ca dhanyaṃ ca
            sarvarogāpahaṃ śivam |
            <caesura/>
             sarpir etat prayuñjānā strī garbhaṃ labhate 'cirāt || </l>

          <l xml:id="SS.6.58.72"><label>1938 ed. 6.58.72</label> asṛgdoṣāñ jayec cāpi
            yonidoṣāṃś ca saṃhatān |
            <caesura/>
             mūtradoṣeṣu sarveṣu kuryād etac cikitsitam ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            mūtrāghātapratiṣedho nāma (viṃśo 'dhyāyaḥ, āditaḥ) aṣṭapañcāśattamo 'dhyāyaḥ
            ||58 ||</p>
        </div>
        <div n="59" type="adhyāya">
          <head>ūnaṣaṣṭitamo 'dhyāyaḥ | </head>
          <l xml:id="SS.6.59.1"><label>1938 ed. 6.59.1</label> athāto
            mūtrakṛcchrapratiṣedham adhyāyaṃ vyākhyāsyāmaḥ || </l>

          <l xml:id="SS.6.59.2"><label>1938 ed. 6.59.2</label> yathovāca bhagavān
            dhanvantariḥ || </l>

          <l xml:id="SS.6.59.3"><label>1938 ed. 6.59.3</label> vātena pittena kaphena
            sarvais tathā+ābhighātaiḥ śakṛdaśmarībhyām |
            <caesura/>
             tathāparaḥ śarkarayā sukaṣṭo mūtropaghātaḥ kathito 'ṣṭamas tu || </l>

          <l xml:id="SS.6.59.4"><label>1938 ed. 6.59.4</label> alpam alpaṃ samutpīḍya
            muṣkamehanabastibhiḥ |
            <caesura/>
             phaladbhir iva kṛcchreṇa vātāghātena mehati || </l>

          <l xml:id="SS.6.59.5"><label>1938 ed. 6.59.5</label> hāridramuṣṇaṃ raktaṃ vā
            muṣkamehanabastibhiḥ |
            <caesura/>
             agninā dahyamānābhaiḥ pittāghātena mehati || </l>

          <l xml:id="SS.6.59.6"><label>1938 ed. 6.59.6</label> snigdhaṃ śuklamanuṣṇaṃ ca
            muṣkamehanabastibhiḥ |
            <caesura/>
             saṃhṛṣṭaromā gurubhiḥ śleṣmāghātena mehati || </l>

          <l xml:id="SS.6.59.7"><label>1938 ed. 6.59.7</label> dāhaśītarujāviṣṭo
            nānāvarṇaṃ muhur muhuḥ |
            <caesura/>
             tāmyamānas tu kṛcchreṇa sannipātena mehati || </l>

          <l xml:id="SS.6.59.8"><label>1938 ed. 6.59.8</label> mūtravāhiṣu śalyena kṣateṣv
            abhihateṣu ca |
            <caesura/>
             srotaḥsu mūtrāghātas tu jāyate bhṛśavedanaḥ || </l>

          <l xml:id="SS.6.59.9"><label>1938 ed. 6.59.9</label> vātabastes tu tulyāni tasya
            liṅgāni lakṣayet |
            <caesura/>
             śakṛtas tu pratīghātād vāyur viguṇatāṃ gataḥ || </l>

          <l xml:id="SS.6.59.10"><label>1938 ed. 6.59.10</label> ādhmānaṃ ca saśūlaṃ ca
            mūtrasaṅgaṃ karoti hi |
            <caesura/>
             aśmarīhetukaḥ pūrvaṃ mūtraghāta udāhṛtaḥ || </l>

          <l xml:id="SS.6.59.11"><label>1938 ed. 6.59.11</label> aśmarī śarkarā caiva
            tulye saṃbhavalakṣaṇaiḥ |
            <caesura/>
             śarkarāyā viśeṣaṃ tu śṛṇu kīrtayato mama || </l>

          <l xml:id="SS.6.59.12"><label>1938 ed. 6.59.12</label> pacyamānasya pittena
            bhidyamānasya vāyunā |
            <caesura/>
             śleṣmaṇo 'vayavā bhinnāḥ śarkarā iti saṃjñitāḥ || </l>

          <l xml:id="SS.6.59.13"><label>1938 ed. 6.59.13</label> hṛtpīḍā vepathuḥ śūlaṃ
            kukṣau vahniḥ sudurbalaḥ |
            <caesura/>
             tābhir bhavati mūrcchā ca mūtrāghātaś ca dāruṇaḥ || </l>

          <l xml:id="SS.6.59.13i"/>

          <l xml:id="SS.6.59.13ii"/>

          <l xml:id="SS.6.59.13iii"/>

          <l xml:id="SS.6.59.13iv"/>

          <l xml:id="SS.6.59.13v"/>

          <l xml:id="SS.6.59.13vi"/>

          <l xml:id="SS.6.59.13vii"/>

          <l xml:id="SS.6.59.13viii"/>

          <l xml:id="SS.6.59.13ix"/>

          <l xml:id="SS.6.59.13x"/>

          <l xml:id="SS.6.59.13xi"/>

          <l xml:id="SS.6.59.13xii"/>

          <l xml:id="SS.6.59.13xiii"/>

          <l xml:id="SS.6.59.13xiv"/>

          <l xml:id="SS.6.59.13xv"/>

          <l xml:id="SS.6.59.13xvi"/>

          <l xml:id="SS.6.59.13xvii"/>

          <l xml:id="SS.6.59.13xviii"/>

          <l xml:id="SS.6.59.13xix"/>

          <l xml:id="SS.6.59.13xx"/>

          <l xml:id="SS.6.59.13xxi"/>

          <l xml:id="SS.6.59.13xxii"/>

          <l xml:id="SS.6.59.14"><label>1938 ed. 6.59.14</label> mūtraveganirastāsu tāsu
            śāmyati vedanā |
            <caesura/>
             yāvadanyā punarnaiti guḍikā srotaso mukham || </l>

          <l xml:id="SS.6.59.15"><label>1938 ed. 6.59.15</label>
            śarkarāsaṃbhavasyaitanmūtrāghātasya lakṣaṇam |
            <caesura/>
             cikitsitamathaiteṣāmaṣṭānām api vakṣyate || </l>

          <l xml:id="SS.6.59.16"><label>1938 ed. 6.59.16</label> aśmarīṃ ca samāśritya yad
            uktaṃ prasamīkṣya tat |
            <caesura/>
             yathādoṣaṃ prayuñjīta snehādim api ca kramam || </l>

          <l xml:id="SS.6.59.17"><label>1938 ed. 6.59.17</label> śvadaṃṣṭrāśmabhidau
            kumbhīṃ hapuṣāṃ kaṇṭakārikām |
            <caesura/>
             balāṃ śatāvarīṃ rāsnāṃ varuṇaṃ girikarṇikām || </l>

          <l xml:id="SS.6.59.18"><label>1938 ed. 6.59.18</label> tathā vidārigandhādiṃ
            saṃhṛtya traivṛtaṃ pacet |
            <caesura/>
             tailaṃ ghṛtaṃ vā tat peyaṃ tena vāpy anuvāsanam || </l>

          <l xml:id="SS.6.59.19"><label>1938 ed. 6.59.19</label> dadyād uttarabastiṃ ca
            vātakṛcchropaśāntaye |
            <caesura/>
             śvadaṃṣṭrāsvarase tailaṃ saguḍakṣīranāgaram || </l>

          <l xml:id="SS.6.59.20"><label>1938 ed. 6.59.20</label> paktvā tat pūrvavadyojyaṃ
            tatrānilarujāpaham |
            <caesura/>
             tṛṇotpalādikākolīnyagrodhādigaṇaiḥ kṛtam(śṛtam) || </l>

          <l xml:id="SS.6.59.21"><label>1938 ed. 6.59.21</label> pītaṃ ghṛtaṃ
            pittakṛcchraṃ nāśayet kṣīram eva vā |
            <caesura/>
             dadyāduttarabastiṃ ca pittakṛcchropaśāntaye || </l>

          <l xml:id="SS.6.59.22"><label>1938 ed. 6.59.22</label> ebhir eva kṛtaḥ
            snehastrividheṣv api bastiṣu |
            <caesura/>
             hitaṃ virecanaṃ cekṣukṣīradrākṣārasair yutam || </l>

          <l xml:id="SS.6.59.23"><label>1938 ed. 6.59.23</label> surasoṣakamustādau
            varuṇādau ca yat kṛtam |
            <caesura/>
             tailaṃ tathā yavāgvādi kaphāghāte praśasyate || </l>

          <l xml:id="SS.6.59.24"><label>1938 ed. 6.59.24</label> yathādoṣocchrayaṃ kuryād
            etān eva ca sarvaje |
            <caesura/>
             phalguvṛś cīradarbhāśmasāracūrṇaṃ ca vāriṇā || </l>

          <l xml:id="SS.6.59.25"><label>1938 ed. 6.59.25</label> surekṣurasadarbhāmbupītaṃ
            kṛcchrarujāpaham |
            <caesura/>
             tathābhighātaje kuryāt sadyovraṇacikitsitam || </l>

          <l xml:id="SS.6.59.26"><label>1938 ed. 6.59.26</label> mūtrakṛcchre śakṛjjāte
            kāryā vātaharī kriyā |
            <caesura/>
             svedāvagāhāvabhyaṅgabasticūrṇakriyās tathā || </l>

          <l xml:id="SS.6.59.27"><label>1938 ed. 6.59.27</label> ye tvanye tu tathā
            kṛcchre tayoḥ proktaḥ kriyāvidhiḥ ||</l>
          <p ana="trailer">iti suśrutasaṃhitāyām uttaratantrāntargate kāyacikitsātantre
            mūtrakṛcchrapratiṣedho nāma (ekaviṃśatitamo 'dhyāyaḥ, āditaḥ) ekonaṣaṣṭitamo
            'dhyāyaḥ ||59 ||</p>
        </div>
        <div n="60" type="adhyāya">
          <head>ṣaṣṭitamo 'dhyāyaḥ | </head>
          <l xml:id="SS.6.60.1"><label>1938 ed. 6.60.1</label> athāto
            'mānuṣopasargapratiṣedham adhyāyaṃ vyākhyāsyāmaḥ || </l>

          <l xml:id="SS.6.60.2"><label>1938 ed. 6.60.2</label> yathovāca bhagavān
            dhanvantariḥ || </l>

          <l xml:id="SS.6.60.3"><label>1938 ed. 6.60.3</label> niśācarebhyo rakṣyas tu
            nityam eva kṣatāturaḥ |
            <caesura/>
             iti yat prāgabhihitaṃ vistaras tasya vakṣyate || </l>

          <l xml:id="SS.6.60.4"><label>1938 ed. 6.60.4</label>
            guhyānāgatavijñānamanavasthāsahiṣṇutā |
            <caesura/>
             kriyā vāmānuṣī yasmin sagrahaḥ parikīrtyate || </l>

          <l xml:id="SS.6.60.5"><label>1938 ed. 6.60.5</label> aśuciṃ bhinnamaryādaṃ
            kṣataṃ vā yadi vākṣatam |
            <caesura/>
             hiṃsyurhiṃsāvihārārthaṃ satkārārtham athāpi vā || </l>

          <l xml:id="SS.6.60.6"><label>1938 ed. 6.60.6</label> asaṅkhyeyā grahagaṇā
            grahādhipatayas tu ye |
            <caesura/>
             vyajyante vividhākārā bhidyante te tathāṣṭadhā || </l>

          <l xml:id="SS.6.60.7"><label>1938 ed. 6.60.7</label> devās tathā śatrugaṇāś ca
            teṣāṃ gandharvayakṣāḥ pitaro bhujaṅgāḥ |
            <caesura/>
             rakṣāṃsi yā cāpi piśācajātireṣo 'ṣṭako devagaṇo grahākhyaḥ || </l>

          <l xml:id="SS.6.60.8"><label>1938 ed. 6.60.8</label> saṃtuṣṭaḥ śucir api
            ceṣṭagandhamālyo nistandrī hy avitathasaṃskṛtaprabhāṣī |
            <caesura/>
             tejasvī sthiranayano varapradātā brahmaṇyo bhavati naraḥ sa devajuṣṭaḥ || </l>

          <l xml:id="SS.6.60.9"><label>1938 ed. 6.60.9</label> saṃsvedī
            dvijagurudevadoṣavaktā jihmākṣo vigatabhayo vimārgadṛṣṭiḥ |
            <caesura/>
             santuṣṭo bhavati na cānnapānajātairduṣṭātmā bhavati ca devaśatrujuṣṭaḥ || </l>

          <l xml:id="SS.6.60.10"><label>1938 ed. 6.60.10</label> hṛṣṭātmā
            pulinavanāntaropasevī svācāraḥ priyaparigītagandhamālyaḥ |
            <caesura/>
             nṛtyan vai prahasati cāru cālpaśabdaṃ gandharvagrahaparipīḍito manuṣyaḥ || </l>

          <l xml:id="SS.6.60.11"><label>1938 ed. 6.60.11</label> tāmrākṣaḥ
            priyatanuraktavastradhārī gambhīro drutamatiralpavāk sahiṣśuḥ |
            <caesura/>
             tejasvī vadati ca kiṃ dadāmi kasmai yo yakṣagrahaparipīḍito manuṣyaḥ || </l>

          <l xml:id="SS.6.60.12"><label>1938 ed. 6.60.12</label> pretebhyo visṛjati
            saṃstareṣu piṇḍān śāntātmā jalam api cāpasavyavastraḥ |
            <caesura/>
             māṃsepsustilaguḍapāyasābhikāmastadbhukto bhavati pitṛgrahābhibhūtaḥ || </l>

          <l xml:id="SS.6.60.13"><label>1938 ed. 6.60.13</label> bhūmau yaḥ prasarati
            sarpavat kadācit sṛkkiṇyau vilikhati jihvayā tathaiva |
            <caesura/>
             nidrālurguḍamadhudugdhapāyasepsurvijñeyo bhavati bhujaṅgamena juṣṭaḥ || </l>

          <l xml:id="SS.6.60.14"><label>1938 ed. 6.60.14</label>
            māṃsāsṛgvividhasurāvikāralipsurnirlajjo bhṛśamatiniṣṭhuro 'tiśūraḥ |
            <caesura/>
             krodhālurvipulabalo niśāvihārī śaucadviḍ bhavati ca rakṣasā gṛhītaḥ || </l>

          <l xml:id="SS.6.60.15"><label>1938 ed. 6.60.15</label> uddhastaḥ kṛśaparuṣaś
            cirapralāpī durgandho bhṛśamaśucistathātilolaḥ |
            <caesura/>
             bahvāśī vijanahimāmburātrisevī vyāvigno bhramati rudan piśācajuṣṭaḥ || </l>

          <l xml:id="SS.6.60.16"><label>1938 ed. 6.60.16</label> sthūlākṣastvaritagatiḥ
            svaphenalehī nidrāluḥ patati ca kampate ca yo 'ti |
            <caesura/>
             yaś cādridviradanagādivicyutaḥ san saṃsṛṣṭo na bhavati vārdhakena juṣṭaḥ || </l>

          <l xml:id="SS.6.60.17ab"><label>1938 ed. 6.60.17</label> devagrahāḥ
            paurṇamāsyāmasurāḥ sandhyayor api |</l>

          <l xml:id="SS.6.60.17cd"> gandharvāḥ prāyaśo 'ṣṭamyāṃ yakṣāś ca pratipadyatha || </l>

          <l xml:id="SS.6.60.18"><label>1938 ed. 6.60.18</label> kṛṣṇakṣaye ca pitaraḥ paś
            camyām api coragāḥ |
            <caesura/>
             rakṣāṃsi niśi paiśācāś caturdaśyāṃ viśanti ca || </l>

          <l xml:id="SS.6.60.19"><label>1938 ed. 6.60.19</label> darpaṇādīn yathā chāyā
            śītoṣṇaṃ prāṇino yathā |
            <caesura/>
             svamaṇiṃ bhāskarasyosrā yathā dehaṃ ca dehadhṛk |
            <caesura/>
             viśanti ca na dṛśyante grahāstadvaccharīriṇam || </l>

          <l xml:id="SS.6.60.20"><label>1938 ed. 6.60.20</label> tapāṃsi tīvrāṇi tathaiva
            dānaṃ vratāni dharmo niyamāś ca satyam |
            <caesura/>
             guṇāstathāṣṭāvapi teṣu nityā vyastāḥ samastāś ca yathāprabhāvam || </l>

          <l xml:id="SS.6.60.21"><label>1938 ed. 6.60.21</label> na te manuṣyaiḥ saha
            saṃviśanti na vā manuṣyān kvacidāviśanti |
            <caesura/>
             ye tv āviśantīti vadanti mohāt te bhūtavidyāviṣayād apohyāḥ || </l>

          <l xml:id="SS.6.60.22"><label>1938 ed. 6.60.22</label> teṣāṃ grahāṇāṃ paricārakā
            ye koṭīsahasrāyutapadmasaṃkhyāḥ |
            <caesura/>
             asṛgvasāmāṃsabhujaḥ subhīmā niśāvihārāś ca tamāviśanti || </l>

          <l xml:id="SS.6.60.23"><label>1938 ed. 6.60.23</label> niśācarāṇāṃ teṣāṃ hi ye
            devagaṇamāśritāḥ |
            <caesura/>
             te tu tat sattvasaṃsargād vijñeyās tu tadañjanāḥ || </l>

          <l xml:id="SS.6.60.24"><label>1938 ed. 6.60.24</label> devagrahā iti punaḥ
            procyante 'śucayaś ca ye |
            <caesura/>
             devavac ca namasyante pratyarthyante ca devavat || </l>

          <l xml:id="SS.6.60.25"><label>1938 ed. 6.60.25</label> svāmiśīlakriyācārāḥ krama
            eṣa surādiṣu |
            <caesura/>
             nirṛteryā duhitarastāsāṃ sa prasavaḥ smṛtaḥ || </l>

          <l xml:id="SS.6.60.26"><label>1938 ed. 6.60.26</label> satyatvād apavṛtteṣu
            vṛttis teṣāṃ gaṇaiḥ kṛtā |
            <caesura/>
             hiṃsāvihārā ye keciddevabhāvabhupāśritāḥ || </l>

          <l xml:id="SS.6.60.27"><label>1938 ed. 6.60.27</label> bhūtānīti kṛtā saṃjñā
            teṣāṃ saṃjñāpravaktṛbhiḥ |
            <caesura/>
             grahasaṃjñāni bhūtāni yasmādvettyanayā bhiṣak || </l>

          <l xml:id="SS.6.60.28"><label>1938 ed. 6.60.28</label> vidyayā bhūtavidyātvamata
            eva nirucyate |
            <caesura/>
             teṣāṃ śāntyarthamanvicchan vaidyas tu susamāhitaḥ || </l>

          <l xml:id="SS.6.60.29"><label>1938 ed. 6.60.29</label> japaiḥ saniyamair homair
            ārabheta cikitsitum |
            <caesura/>
             raktāni gandhamālyāni bījāni madhusarpiṣī || </l>

          <l xml:id="SS.6.60.30"><label>1938 ed. 6.60.30</label> bhakṣyāś ca sarve
            sarveṣāṃ sāmānyo vidhir ucyate |
            <caesura/>
             vastrāṇi gandhamālyāni māṃsāni rudhirāṇi ca || </l>

          <l xml:id="SS.6.60.31"><label>1938 ed. 6.60.31</label> yāni yeṣāṃ yatheṣṭāni
            tāni tebhyaḥ pradāpayet |
            <caesura/>
             hiṃsanti manujān yeṣu prāyaśo divaseṣu tu || </l>

          <l xml:id="SS.6.60.32ab"><label>1938 ed. 6.60.32</label> dineṣu teṣu deyāni
            tadbhūtavinivṛttaye |</l>

          <l xml:id="SS.6.60.32cd"> devagrahe devagṛhe hutvāgniṃ prāpayed (dāpayed )balim
            || </l>

          <l xml:id="SS.6.60.33"><label>1938 ed. 6.60.33</label>
            kuśasvastikapūpājyacchatrapāyasasaṃbhṛtam |
            <caesura/>
             asurāya yathākālaṃ vidadhyāc catvarādiṣu || </l>

          <l xml:id="SS.6.60.34"><label>1938 ed. 6.60.34</label> gandharvasya gavāṃ madhye
            madyamāṃsāmbujāṅgalam |
            <caesura/>
             hṛdye veśmani yakṣasya kulmāṣāsṛksurādibhiḥ || </l>

          <l xml:id="SS.6.60.35"><label>1938 ed. 6.60.35</label> atimuktakakundābjaiḥ
            puṣpaiś ca vitaredbalim |
            <caesura/>
             nadyāṃ pitṛgrahāyeṣṭaṃ kuśāstaraṇabhūṣitam || </l>

          <l xml:id="SS.6.60.36"><label>1938 ed. 6.60.36</label> tatraivopaharec cāpi
            nāgāya vividhaṃ balim |
            <caesura/>
             catuṣpathe rākṣasasya bhīmeṣu gahaneṣu vā || </l>

          <l xml:id="SS.6.60.37ab"><label>1938 ed. 6.60.37</label> śūnyāgāre piśācasya
            tīvraṃ balimupāharet |</l>

          <l xml:id="SS.6.60.37cd"> pūrvamācaritairmantrairbhūtavidyānidarśitaiḥ || </l>

          <l xml:id="SS.6.60.38"><label>1938 ed. 6.60.38</label> na śakyā balibhir jetuṃ
            yogaistān samupācaret |
            <caesura/>
             ajarkṣacarmaromāṇi śalyakolūkayos tathā || </l>

          <l xml:id="SS.6.60.39"><label>1938 ed. 6.60.39</label> hiṅguṃ mūtraṃ ca bastasya
            dhūmamasya prayojayet |
            <caesura/>
             etena śāmyati kṣipraṃ balavānapi yo grahaḥ || </l>

          <l xml:id="SS.6.60.40"><label>1938 ed. 6.60.40</label>
            gajāhvapippalīmūlavyoṣāmalakasarṣapān |
            <caesura/>
             godhānakulamārjāraṛṣyapittaprapeṣitān || </l>

          <l xml:id="SS.6.60.41ab"><label>1938 ed. 6.60.41</label> nasyābhyañjanasekeṣu
            vidadhyādyogatattvavit | </l>

          <l xml:id="SS.6.60.41a"/>
          <l xml:id="SS.6.60.41b"/>

          <l xml:id="SS.6.60.41cd"> svarāśvāśvatarolūkakarabhaśvaśṛgālajam || </l>

          <l xml:id="SS.6.60.42"><label>1938 ed. 6.60.42</label> purīṣaṃ gṛdhrakākānāṃ
            varāhasya ca peṣayet |
            <caesura/>
             bastamūtreṇa tatsiddhaṃ tailaṃ syāt pūrvavaddhitam || </l>

          <l xml:id="SS.6.60.43"><label>1938 ed. 6.60.43</label> śirīṣabījaṃ laśunaṃ
            śuṇṭhīṃ siddhārthakaṃ vacām |
            <caesura/>
             mañjiṣṭhāṃ rajanīṃ kṛṣṇāṃ bastamūtreṇa peṣayet || </l>

          <l xml:id="SS.6.60.44"><label>1938 ed. 6.60.44</label> vartyaś chāyāviśuṣkāstāḥ
            sapittā nayanāñjanam |
            <caesura/>
             naktamālaphalaṃ vyoṣaṃ mūlaṃ śyonākabilvayoḥ || </l>

          <l xml:id="SS.6.60.45"><label>1938 ed. 6.60.45</label> haridre ca kṛtā vartyaḥ
            pūrvavannayanāñjanam |
            <caesura/>
             saindhavaṃ kaṭukāṃ hiṅguṃ vayaḥsthāṃ ca vacām api |
            <caesura/>
             bastamūtreṇa saṃpiṣṭaṃ matsyapittena pūrvavat || </l>

          <l xml:id="SS.6.60.46ab"><label>1938 ed. 6.60.46</label> ye ye grahā na
            sidhyanti sarveṣāṃ nayanāñjanam |</l>

          <l xml:id="SS.6.60.46cd"> pūrāṇasarpirlaśunaṃ hiṅgu siddhārthakaṃ vacā || </l>

          <l xml:id="SS.6.60.47"><label>1938 ed. 6.60.47</label> golomī cājalomī ca
            bhūtakeśī jaṭā tathā |
            <caesura/>
             kukkuṭā sarpagandhā ca tathā kāṇavikāṇike || </l>

          <l xml:id="SS.6.60.48"><label>1938 ed. 6.60.48</label> vajraproktā vayaḥsthā ca
            śṛṅgī mohanavallikā |
            <caesura/>
             arkamūlaṃ trikaṭukaṃ latā srotojamañjanam || </l>

          <l xml:id="SS.6.60.49"><label>1938 ed. 6.60.49</label> naipālī haritālaṃ ca
            rakṣoghnā ye ca kīrtitāḥ |
            <caesura/>
             siṃhavyāghrarkṣamārjāradvīpivājigavāṃ tathā || </l>

          <l xml:id="SS.6.60.50"><label>1938 ed. 6.60.50</label>
            śvāvicchalyakagodhānāmuṣṭrasya nakulasya ca |
            <caesura/>
             viṭtvagromavasāmūtraraktapittanakhādayaḥ || </l>

          <l xml:id="SS.6.60.51"><label>1938 ed. 6.60.51</label> asmin varge bhiṣak kuryāt
            tailāni ca ghṛtāni ca |
            <caesura/>
             pānābhyañjananasyeṣu tāni yojyāni jānatā || </l>

          <l xml:id="SS.6.60.52"><label>1938 ed. 6.60.52</label> avapīḍe 'ñjane caiva
            vidadhyād guṭikīkṛtam |
            <caesura/>
             vidadhīta parīṣeke kvathitaṃ cūrṇitaṃ tathā || </l>

          <l xml:id="SS.6.60.53"><label>1938 ed. 6.60.53</label> uddhūlane ślakṣṇapiṣṭaṃ
            pradehe cāvacārayet |
            <caesura/>
             eṣa sarvavikārāṃs tu mānasānaparājitaḥ || </l>

          <l xml:id="SS.6.60.54"><label>1938 ed. 6.60.54</label> hanyādalpena kālena
            snehādirapi ca kramaḥ |
            <caesura/>
             na cācaukṣaṃ prayuñjīta prayogaṃ devatāgrahe || </l>

          <l xml:id="SS.6.60.55"><label>1938 ed. 6.60.55</label> ṛte piśācādanyatra
            pratikūlaṃ na cācaret |
            <caesura/>
             vaidyāturau nihanyuste dhruvaṃ kruddhā majaujasaḥ || </l>

          <l xml:id="SS.6.60.56ab"><label>1938 ed. 6.60.56</label> hitāhitīye yac coktaṃ
            nityam eva samācaret |</l>

          <l xml:id="SS.6.60.56cd"> tataḥ prāpsyati siddhiṃ ca yaśaś ca vipulaṃ bhiṣak
            ||</l>
          <p ana="trailer">iti suśrutasaṃhitāyām uttaratantrāntargate nāma (prathamo
            'dhyāyaḥ, āditaḥ) ṣaṣṭitamo 'dhyāyaḥ ||60 ||</p>
        </div>
        <div n="61" type="adhyāya">
          <head>ekaṣaṣṭitamo 'dhyāyaḥ | </head>

          <l xml:id="SS.6.61.1"><label>1938 ed. 6.61.1</label> athāto 'pasmārapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.61.2"><label>1938 ed. 6.61.2</label> yathovāca bhagavān
            dhanvantariḥ || </l>

          <l xml:id="SS.6.61.3ab"><label>1938 ed. 6.61.3</label> smṛtir bhūtārthavijñānam
            apaś ca parivarjane |</l>

          <l xml:id="SS.6.61.3cd"> apasmāra iti proktas tato 'yaṃ vyādhir antakṛt || </l>

          <l xml:id="SS.6.61.4"><label>1938 ed. 6.61.4</label>
            mithyātiyogendriyārthakarmaṇāmabhis evanāt |
            <caesura/>
             viruddhamalināhāravihārakupitairmalaiḥ || </l>

          <l xml:id="SS.6.61.5"><label>1938 ed. 6.61.5</label>
            veganigrahaśīlānāmahitāśucibhojinām |
            <caesura/>
             rajastamobhibhūtānāṃ gacchatāṃ ca rajasvalām || </l>

          <l xml:id="SS.6.61.6"><label>1938 ed. 6.61.6</label> tathā
            kāmabhayodvegakrodhaśokādibhir bhṛśam |
            <caesura/>
             cetasy abhihate puṃsām apasmāro 'bhijāyate || </l>

          <l xml:id="SS.6.61.6a"/>

          <l xml:id="SS.6.61.7"><label>1938 ed. 6.61.7</label> hṛtkampaḥ śūnyatā svedo
            dhyānaṃ mūrcchā pramūḍhatā |
            <caesura/>
             nidrānāśaś ca tasmiṃs tu bhaviṣyati bhavanty atha || </l>

          <l xml:id="SS.6.61.8ab"><label>1938 ed. 6.61.8</label> saṃjñāvaheṣu srotaḥsu
            doṣavyāpteṣu mānavaḥ |</l>

          <l xml:id="SS.6.61.8cd"> rajastamaḥparīteṣu mūḍho bhrāntena cetasā || </l>

          <l xml:id="SS.6.61.9ab"><label>1938 ed. 6.61.9</label> vikṣipan hastapādaṃ ca
            vijihmabhrūrvilocanaḥ |</l>

          <l xml:id="SS.6.61.9cd"> dantān khādan vaman phenaṃ vivṛtākṣaḥ patet kṣitau || </l>

          <l xml:id="SS.6.61.10ab"><label>1938 ed. 6.61.10</label> alpakālānataraṃ cāpi
            punaḥ saṃjñāṃ labheta saḥ |</l>

          <l xml:id="SS.6.61.10cd"> so 'pasmāra iti proktaḥ sa ca dṛṣṭaś caturvidhaḥ || </l>

          <l xml:id="SS.6.61.11"><label>1938 ed. 6.61.11</label> vātapittakaphairnṝṇāṃ
            caturthaḥ sannipātataḥ |
            <caesura/>
             vepamāno daśan dantān śvasan phenaṃ vamannapi || </l>

          <l xml:id="SS.6.61.12"><label>1938 ed. 6.61.12</label> yo brūyād vikṛtaṃ sattvaṃ
            kṛṣṇaṃ māmanudhāvati |
            <caesura/>
             tato me cittanāśaḥ syāt so 'pasmāro 'nilātmakaḥ || </l>

          <l xml:id="SS.6.61.13ab"><label>1938 ed. 6.61.13</label> tṛṭtāpasvedamūrcchārto
            dhunvannaṅgāni vihvalaḥ | </l>

          <l xml:id="SS.6.61.13cd"> yo brūyād vikṛtaṃ sattvaṃ pītaṃ māmanudhāvati || </l>

          <l xml:id="SS.6.61.14"><label>1938 ed. 6.61.14</label> tato me cittanāśaḥ syāt
            sa pittabhava ucyate |</l>

          <l xml:id="SS.6.61.14cd"> śītahṛllāsanidrārtaḥ patan bhūmau vaman kapham || </l>

          <l xml:id="SS.6.61.15"><label>1938 ed. 6.61.15</label> yo brūyād vikṛtaṃ sattvaṃ
            śuklaṃ māmanudhāvati |
            <caesura/>
             tato me cittanāśaḥ syāt so 'pasmāraḥ kaphātmakaḥ || </l>

          <l xml:id="SS.6.61.16"><label>1938 ed. 6.61.16</label> hṛdi
            todastṛḍutkledastriṣvapyeteṣu saṃkhyayā |
            <caesura/>
             pralāpaḥ kūjanaṃ kleśaḥ pratyekaṃ tu bhavediha || </l>

          <l xml:id="SS.6.61.17"><label>1938 ed. 6.61.17</label> sarvaliṅgasamavāyaḥ
            sarvadoṣaprakopaje |
            <caesura/>
             animittāgamād vyādher gamanād akṛte 'pi ca || </l>

          <l xml:id="SS.6.61.18"><label>1938 ed. 6.61.18</label> āgamāc cāpy apasmāraṃ
            vadanty anye na doṣajam |
            <caesura/>
             kramopayogād doṣāṇāṃ kṣaṇikatvāt tathaiva ca || </l>

          <l xml:id="SS.6.61.19"><label>1938 ed. 6.61.19</label> āgamād vaiśvarūpyāc ca sa
            tu nirvarṇyate budhaiḥ |
            <caesura/>
             deve varṣaty api yathā bhūmau bījāni kānicit || </l>

          <l xml:id="SS.6.61.20"><label>1938 ed. 6.61.20</label> śaradi pratirohanti tathā
            vyādhisamudbhavaḥ |
            <caesura/>
             sthāyinaḥ kecidalpena kālenābhipravardhitāḥ || </l>

          <l xml:id="SS.6.61.21"><label>1938 ed. 6.61.21</label> darśayanti vikārāṃstu
            viśvarūpānnisargataḥ |
            <caesura/>
             apasmāro mahāvyādhistasmād doṣaja eva tu || </l>

          <l xml:id="SS.6.61.22"><label>1938 ed. 6.61.22</label> tasya kāryo vidhiḥ sarvo
            ya unmādeṣu vakṣyate |
            <caesura/>
             purāṇasarpiṣaḥ pānamabhyaṅgaś caiva pūjitaḥ || </l>

          <l xml:id="SS.6.61.23ab"><label>1938 ed. 6.61.23</label> upayogo grahoktānāṃ
            yogānāṃ tu viśeṣataḥ |</l>

          <l xml:id="SS.6.61.23cd"> tataḥ sidhyanti te sarve yogair anyaiś ca sādhayet
            |</l>

          <l xml:id="SS.6.61.23ef"> śigrukaṭvaṅgakiṇvāhinimbatvagrasasādhitam || </l>

          <l xml:id="SS.6.61.24"><label>1938 ed. 6.61.24</label> caturguṇe gavāṃ mūtre
            tailābhyañjane hitam |
            <caesura/>
             godhānakulanāgānāṃ pṛṣatarkṣagavām api || </l>

          <l xml:id="SS.6.61.25"><label>1938 ed. 6.61.25</label> pitteṣu siddhaṃ tailaṃ ca
            pānābhyaṅgeṣu pūjitam |
            <caesura/>
             tīkṣṇair ubhayatobhāgaiḥ śiraś cāpi viśodhayet || </l>

          <l xml:id="SS.6.61.26ab"><label>1938 ed. 6.61.26</label> pūjāṃ rudrasya kurvīta
            tad gaṇānāṃ ca nityaśaḥ |</l>

          <l xml:id="SS.6.61.26cd"> vātikaṃ bastibhiś cāpi paittikaṃ tu virecanaiḥ || </l>

          <l xml:id="SS.6.61.27ab"><label>1938 ed. 6.61.27</label> kaphajaṃ
            vamanairdhīmānapasmāramupācaret |</l>

          <l xml:id="SS.6.61.27cd"> kulatthayavakolāni śaṇabījaṃ palaṅkaṣām || </l>

          <l xml:id="SS.6.61.28"><label>1938 ed. 6.61.28</label> jaṭilāṃ pañcamūlyau dve
            pathyāṃ cotkvāthya yatnataḥ |
            <caesura/>
             bastamūtrayutaṃ sarpiḥ pacettadvātike hitam || </l>

          <l xml:id="SS.6.61.29"><label>1938 ed. 6.61.29</label> kākolyādipratīvāpaṃ
            siddhaṃ ca prathame gaṇe |
            <caesura/>
             payomadhusitāyuktaṃ ghṛtaṃ tat paittike hitam || </l>

          <l xml:id="SS.6.61.30"><label>1938 ed. 6.61.30</label> kākolyādipratīvāpaṃ
            siddhaṃ ca prathame gaṇe |
            <caesura/>
             payomadhusitāyuktaṃ ghṛtaṃ tat paittike hitam || </l>

          <l xml:id="SS.6.61.31"><label>1938 ed. 6.61.31</label>
            suradrumavacākuṣṭhasiddhārthavyoṣahiṅgubhiḥ |
            <caesura/>
             mañjiṣṭhārajanīyugmasamaṅgātriphalāmbudaiḥ || </l>

          <l xml:id="SS.6.61.32"><label>1938 ed. 6.61.32</label>
            karañjabījaśairīṣagirikarṇīhutāśanaiḥ |
            <caesura/>
             siddhaṃ siddhārthakaṃ nāma sarpirmūtracaturguṇam || </l>

          <l xml:id="SS.6.61.33"><label>1938 ed. 6.61.33</label>
            kṛmikuṣṭhagaraśvāsabalāsaviṣamajvarān |
            <caesura/>
             sarvabhūtagrahonmādānapasmārāṃś ca nāśayet || </l>

          <l xml:id="SS.6.61.34"><label>1938 ed. 6.61.34</label>
            daśamūlendravṛkṣatvaṅmūrvābhārgīphalatrikaiḥ |
            <caesura/>
             śampākaśreyasīsaptaparṇāpāmārgaphalgubhiḥ || </l>

          <l xml:id="SS.6.61.35"><label>1938 ed. 6.61.35</label> śṛtaiḥ kalkaiś ca
            bhūnimbapūtīkavyoṣacitrakaiḥ |
            <caesura/>
             trivṛtpāṭhāniśāyugmasārivādvayapauṣkaraiḥ || </l>

          <l xml:id="SS.6.61.36"><label>1938 ed. 6.61.36</label>
            kaṭukāyāsadantyugrānīlinīkrimiśatrubhiḥ |
            <caesura/>
             sarpir ebhiś ca gokṣīradadhimūtraśakṛdrasaiḥ || </l>

          <l xml:id="SS.6.61.37"><label>1938 ed. 6.61.37</label> sādhitaṃ pañcagavyākhyaṃ
            sarvāpasmārabhūtanut |
            <caesura/>
             cāturthakakṣayaśvāsānunmādāṃś ca niyacchati || </l>

          <l xml:id="SS.6.61.38"><label>1938 ed. 6.61.38</label> bhārgīśṛte pacet kṣīre
            śālitaṇḍulapāyasam |
            <caesura/>
             tryahaṃ śuddhāya taṃ bhoktuṃ varāhāyopakalpayet || </l>

          <l xml:id="SS.6.61.39"><label>1938 ed. 6.61.39</label> jñātvā ca madhurībhūtaṃ
            taṃ viśasyānnamuddharet |
            <caesura/>
             trīn bhāgāṃs tasya cūrṇasya kiṇvabhāgena saṃsṛjet || </l>

          <l xml:id="SS.6.61.40"><label>1938 ed. 6.61.40</label> maṇḍodakārthe deyaś ca
            bhārgīkvāthaḥ suśītalaḥ |
            <caesura/>
             śuddhe kumbhe nidadhyāc ca saṃbhāraṃ taṃ surāṃ tataḥ || </l>

          <l xml:id="SS.6.61.41"><label>1938 ed. 6.61.41</label> jātagandhāṃ jātarasāṃ
            pāyayed āturaṃ bhiṣak |
            <caesura/>
             sirāṃ vidhyed atha prāptāṃ maṅgalyāni ca dhārayet ||</l>
          <p ana="trailer">iti susrutasaṃhitāyām uttaratantrāntargate bhūtavidyātantre
            'pasmārapratiṣedho nāma (dvitīyo 'dhyāyaḥ, āditaḥ) ekaṣaṣṭitamo 'dhyāyaḥ ||61
            ||</p>
        </div>
        <div n="62" type="adhyāya">
          <head>dviṣaṣṭitamo 'dhyāyaḥ | </head>
          <l xml:id="SS.6.62.1"><label>1938 ed. 6.62.1</label> athāta unmādapratiṣedham
            adhyāyaṃ vyākhyāsyāmaḥ || </l>

          <l xml:id="SS.6.62.2"><label>1938 ed. 6.62.2</label> yathovāca bhagavān
            dhanvantariḥ || </l>

          <l xml:id="SS.6.62.3"><label>1938 ed. 6.62.3</label> madayanty uddhatā
            (madayanty udgatā) doṣā yasmād unmārgam āśritāḥ |
            <caesura/>
             mānaso 'yamato vyādhirunmāda iti kīrtitaḥ || </l>

          <l xml:id="SS.6.62.4"><label>1938 ed. 6.62.4</label> ekaikaśaḥ samastaiś ca
            doṣairatyarthamūrcchitaiḥ |
            <caesura/>
             mānasena ca duḥkhena sa pañcavidha ucyate || </l>

          <l xml:id="SS.6.62.5"><label>1938 ed. 6.62.5</label> viṣādbhavati ṣaṣṭhaś ca
            yathāsvaṃ tatra bheṣajam |
            <caesura/>
             sa cāpravṛddhastaruṇo madasaṃjñāṃ bibharti ca || </l>

          <l xml:id="SS.6.62.6"><label>1938 ed. 6.62.6</label> mohodvegau svanaḥ śrotre
            gātrāṇāmapakarṣaṇam |
            <caesura/>
             atyutsāho 'ruciś cānne svapne kaluṣabhojanam || </l>

          <l xml:id="SS.6.62.7"><label>1938 ed. 6.62.7</label> vāyunonmathanaṃ cāpi
            bhramaś cakragatasya vā |
            <caesura/>
             yasya syādacireṇaiva unmādaṃ so 'dhigacchati || </l>

          <l xml:id="SS.6.62.8ab"><label>1938 ed. 6.62.8</label> rūkṣacchaviḥ
            paruṣavāgdhamanītato vā śītāturaḥ kṛśatanuḥ sphuritāṅgasandhiḥ |</l>

          <l xml:id="SS.6.62.8cd"> āsphoṭayasyaṭati gāyati nṛtyaśīlo vikrośati bhramati
            cāpy anilaprakopāt || </l>

          <l xml:id="SS.6.62.9ab"><label>1938 ed. 6.62.9</label> tṛṭsvedadāhabahulo
            bahubhigvinidrāś chāyāhimānilajalāntavihārasevī | </l>

          <l xml:id="SS.6.62.9cd"> tīkṣṇo himāmbuni caye 'pi sa vahniśaṅkī pittāddivā
            nabhasi paśyati tārakāś ca || </l>

          <l xml:id="SS.6.62.10ab"><label>1938 ed. 6.62.10</label>
            chardyagnisādasadanārucikāsayukto yoṣid viviktaratir alpamatipracāraḥ | </l>

          <l xml:id="SS.6.62.10cd"> nidrāparo 'lpakathano 'lpabhuguṣṇasevī rātrau bhṛśaṃ
            bhavati cāpi kaphaprakopāt || </l>

          <l xml:id="SS.6.62.11"><label>1938 ed. 6.62.11</label> sarvātmake
            pavanapittakaphā yathāsvaṃ saṃharṣitā iva ca liṅgamudīrayanti || </l>

          <l xml:id="SS.6.62.11a"/>

          <l xml:id="SS.6.62.12"><label>1938 ed. 6.62.12</label>
            caurairnarendrapuruṣairaribhis tathānyairvitrāsitasya dhanabāndhavasaṃkṣayādvā
            |
            <caesura/>
             gāḍhaṃ kṣate manasi ca priyayā riraṃsorjāyeta cotkaṭataro manaso vikāraḥ || </l>

          <l xml:id="SS.6.62.13"><label>1938 ed. 6.62.13</label> citraṃ sa jalpati
            manonugataṃ visaṃjño gāyatyatho hasati roditi mūḍhasaṃjñaḥ |
            <caesura/>
             raktekṣaṇo hatabalendriyabhāḥ sudīnaḥ śyāvānano viṣakṛto 'tha bhavet parāsuḥ
            || </l>

          <l xml:id="SS.6.62.14"><label>1938 ed. 6.62.14</label> snigdhaṃ svinnaṃ tu
            manujamunmādārtaṃ viśodhayet |
            <caesura/>
             tīkṣṇair ubhayatobhāgaiḥ śirasaś ca virecanaiḥ || </l>

          <l xml:id="SS.6.62.15ab"><label>1938 ed. 6.62.15</label> vividhair avapīḍaiś ca
            sarṣapasnehasaṃyutaiḥ | </l>

          <l xml:id="SS.6.62.15cd"> yojayitvā tu taccūrṇaṃ ghrāṇe tasya prayojayet || </l>

          <l xml:id="SS.6.62.16"><label>1938 ed. 6.62.16</label> satataṃ dhūpayec cainaṃ
            śvagomāṃsaiḥ supūtibhiḥ |
            <caesura/>
             sarṣapānāṃ ca tailena nasyābhyaṅgau hitau sadā || </l>

          <l xml:id="SS.6.62.17"><label>1938 ed. 6.62.17</label> darśayed adbhutānyasya
            vadennāśaṃ priyasya vā |
            <caesura/>
             bhīmākārairnarairnāgairdāntairvyālaiś ca nirviṣaiḥ || </l>

          <l xml:id="SS.6.62.17a"/>

          <l xml:id="SS.6.62.18ab"><label>1938 ed. 6.62.18</label> bhīṣayet saṃyataṃ
            pāśaiḥ kaśābhir vātha tāḍayet |</l>

          <l xml:id="SS.6.62.18cd"> yantrayitvā suguptaṃ vā trāsayettaṃ tṛṇāgninā || </l>

          <l xml:id="SS.6.62.18a"/>
          <l xml:id="SS.6.62.18b"/>

          <l xml:id="SS.6.62.19ab"><label>1938 ed. 6.62.19</label> jalena tarjayed vāpi
            rajjughātair vibhāvayet |</l>

          <l xml:id="SS.6.62.19cd"> balavāṃś cāpi saṃrakṣet jale 'ntaḥ parivāsayet |</l>

          <l xml:id="SS.6.62.19ef"> pratuded ārayā cainaṃ marmāghātaṃ vivarjayet |</l>

          <l xml:id="SS.6.62.19gh"> veśmano 'ntaḥ praviśyainaṃ rakṣaṃs tad veśma dīpayet
            || </l>

          <l xml:id="SS.6.62.20"><label>1938 ed. 6.62.20</label> sāpidhāne jaratkūpe
            satataṃ vā nivāsayet |
            <caesura/>
             tryahāt tryahād yavāgūś ca tarpaṇān vā pradāpayet || </l>

          <l xml:id="SS.6.62.21ab"><label>1938 ed. 6.62.21</label> kevalān ambuyuktān vā
            kulmāṣān vā bahuśrutaḥ |</l>

          <l xml:id="SS.6.62.21cd"> hṛdyaṃ yad dīpanīyaṃ ca tat pathyaṃ tasya bhojayet
            (yojayet) || </l>

          <l xml:id="SS.6.62.22"><label>1938 ed. 6.62.22</label>
            (viḍaṅgatriphalāmustamañjiṣṭhādāḍimotpalaiḥ |
            <caesura/>
             śyāmailavālukailābhiś candanāmaradārubhiḥ || </l>

          <l xml:id="SS.6.62.23"><label>1938 ed. 6.62.23</label>
            barhiṣṭharajanīkuṣṭhaparṇinīsārivādvayaiḥ |
            <caesura/>
             hareṇukātrivṛddantīvacātālīsakeśaraiḥ || </l>

          <l xml:id="SS.6.62.24"><label>1938 ed. 6.62.24</label> dvikṣīraṃ sādhitaṃ
            sarpirmālatīkusumaiḥ saha |
            <caesura/>
             gulmakāsajvaraśvāsakṣayonmādanivāraṇam || </l>

          <l xml:id="SS.6.62.25"><label>1938 ed. 6.62.25</label> etad eva hi saṃpakvaṃ
            jīvanīyopasaṃbhṛtam |
            <caesura/>
             caturguṇena dugdhena mahākalyāṇamucyate || </l>

          <l xml:id="SS.6.62.26"><label>1938 ed. 6.62.26</label> apasmāraṃ grahaṃ śoṣaṃ
            klaibyaṃ kārśyam abījatām |
            <caesura/>
             ghṛtam etan nihanty āśu ye cādau gaditā gadāḥ || </l>

          <l xml:id="SS.6.62.27"><label>1938 ed. 6.62.27</label>
            barhiṣṭhakuṣṭhamañjiṣṭhākaṭukailāniśāhvayaiḥ |
            <caesura/>
             tagaratriphalāhiṅguvājigandhāmaradrumaiḥ || </l>

          <l xml:id="SS.6.62.28"><label>1938 ed. 6.62.28</label>
            vacājamodākākolīmedāmadhukapadmakaiḥ |
            <caesura/>
             saśarkaraṃ hitaṃ sarpiḥ pakvaṃ kṣīracaturguṇam || </l>

          <l xml:id="SS.6.62.29"><label>1938 ed. 6.62.29</label> bālānāṃ grahajuṣṭānāṃ
            puṃsāṃ duṣṭālparetasām |
            <caesura/>
             khyātaṃ phalaghṛtaṃ strīṇāṃ vandhyānāṃ cāśu garbhadam ||) </l>

          <l xml:id="SS.6.62.30"><label>1938 ed. 6.62.30</label> brahmīmaindrīṃ viḍaṅgāni
            vyoṣaṃ hiṅgu surāṃ jaṭhām |
            <caesura/>
             viṣaghnīṃ laśunaṃ rāsnāṃ viśalyāṃ surasāṃ vacām || </l>

          <l xml:id="SS.6.62.31"><label>1938 ed. 6.62.31</label> jyotiṣmatīṃ nāgaraṃ ca
            anantāmabhayāṃ tathā |
            <caesura/>
             saurāṣṭrīṃ ca samāṃśāni gajamūtreṇa peṣayet || </l>

          <l xml:id="SS.6.62.32"><label>1938 ed. 6.62.32</label>
            chāyāviśuṣkāstadvartīryojayed vidhikovidaḥ |
            <caesura/>
             avapīḍe 'ñjane 'bhyaṅge nasye dhūme pralepane || </l>

          <l xml:id="SS.6.62.33"><label>1938 ed. 6.62.33</label> uropāṅgalalāṭeṣu sirāś
            cāsya vimokṣayet |
            <caesura/>
             apasmārakriyāṃ cāpi grahoddiṣṭāṃ ca kārayet || </l>

          <l xml:id="SS.6.62.34ab"><label>1938 ed. 6.62.34</label> śāntadoṣaṃ viśuddhaṃ ca
            snehabastibhir ācaret |</l>

          <l xml:id="SS.6.62.34cd"> unmādeṣu ca sarveṣu kuryāc cattaprasādanam |</l>

          <l xml:id="SS.6.62.34ef"> mṛdupūrvāṃ made 'py evaṃ kriyāṃ mṛdvīṃ prayojayet || </l>

          <l xml:id="SS.6.62.35ab"><label>1938 ed. 6.62.35</label> śokaśalyaṃ vyapanayed
            unmāde pañcame bhiṣak |</l>

          <l xml:id="SS.6.62.35cd"> viṣaje mṛdupūrvāṃ ca viṣaghnīṃ kārayet kriyām ||</l>
          <p ana="trailer">iti suśrutasaṃhitāyām uttaratantrāntargate bhūtavidyātantre
            unmādapratiṣedho nāma (tṛtīyo 'dhyāyaḥ, āditaḥ) dviṣaṣṭitamo 'dhyāyaḥ ||62
            ||</p>
        </div>
        <div n="63" type="adhyāya">
          <head>triṣaṣṭitamo 'dhyāyaḥ | </head>
          <l xml:id="SS.6.63.1"><label>1938 ed. 6.63.1</label> athāto rasabhedavikalpam
            adhyāyaṃ vyākhyāsyāmaḥ || </l>

          <l xml:id="SS.6.63.2"><label>1938 ed. 6.63.2</label> yathovāca bhagavān
            dhanvantariḥ || </l>

          <l xml:id="SS.6.63.3"><label>1938 ed. 6.63.3</label> doṣāṇāṃ pañcadaśadhā
            prasaro 'bhihitas tu yaḥ |
            <caesura/>
             triṣaṣṭyā rasabhedānāṃ tatprayojanamucyate || </l>

          <l xml:id="SS.6.63.4"><label>1938 ed. 6.63.4</label> avidagdhā vidagdhāś ca
            bhidyante te triṣaṣṭidhā |
            <caesura/>
             rasabhedatriṣaṣṭiṃ tu vīkṣya vīkṣyāvacārayet || </l>

          <l xml:id="SS.6.63.5"><label>1938 ed. 6.63.5</label> ekaikenānugamanaṃ bhāgaśo
            yadudīritam |
            <caesura/>
             doṣāṇāṃ tatra matimān triṣaṣṭiṃ tu prayojayet || </l>

          <l xml:id="SS.6.63.6"><label>1938 ed. 6.63.6</label> yathākramapravṛttānāṃ
            dvikeṣu madhuro rasaḥ |
            <caesura/>
             pañcānukramate yogānamlaś catura eva tu || </l>

          <l xml:id="SS.6.63.7"><label>1938 ed. 6.63.7</label> trīṃś cānugacchati raso
            lavaṇaḥ kaṭuko dvayam |
            <caesura/>
             tiktaḥ kaṣāyamanveti te dvikā daśa pañca ca || </l>

          <l xml:id="SS.6.63.8"><label>1938 ed. 6.63.8</label> tad yathā madhurāmlaḥ,
            madhuralavaṇaḥ, madhurakaṭukaḥ, madhuratiktaḥ, madhurakaṣāyaḥ, ete
            pañcānukrāntā madhureṇa; amlalavaṇaḥ, amlakaṭukaḥ, amlatiktaḥ, amlakaṣāyaḥ,
            ete catvāro 'nukrāntā amlena; lavaṇakaṭukaḥ, lavaṇatiktaḥ, lavaṇakaṣāyaḥ, ete
            trayo 'nukāntā lavaṇena; kaṭutiktaḥ, kaṭukaṣāyaḥ, dvāvetāvanukrāntau kaṭukena;
            tiktakaṣāyaḥ eka evānukrāntastiktena; evam ete pañcadaśa dvikasaṃyogā
            vyākhyātāḥ || </l>

          <l xml:id="SS.6.63.9"><label>1938 ed. 6.63.9</label> trikān vakṣyāmaḥ ādau
            prayujyamānas tu madhuro daśa gacchati |
            <caesura/>
             ṣaṭamlo lavaṇastasmād ardhamekaṃ tathā kaṭuḥ || </l>

          <l xml:id="SS.6.63.10"><label>1938 ed. 6.63.10</label> tad yathā
            madhurāmlalavaṇaḥ, madhurāmlakaṭukaḥ, madhurāmlatiktaḥ, madhurāmalakaṣāyaḥ,
            madhuralavaṇakaṭukaḥ, madhuralavaṇātiktaḥ, madhuralavaṇakaṣāyaḥ,
            madhurakaṭukatiktaḥ, madhurakaṭukaṣāyaḥ, madhuratiktakaṣāyaḥ, evam eṣāṃ
            daśānāṃ trikasaṃyogānāmādau madhuraḥ prayujyate; amlalavaṇakaṭukaḥ,
            amlalavaṇatiktaḥ, amlalavaṇakaṣāyaḥ, amlakaṭutiktaḥ, amlakaṭukaṣāyaḥ,
            amlatiktakaṣāyaḥ, evam eṣāṃ ṣaṇṇāmādāvamlaḥ prayujyate; lavaṇakaṭutiktaḥ,
            lavaṇakaṭukaṣāyaḥ, lavaṇatiktakaṣāyaḥ, evam eṣāṃ trayāṇāmādau lavaṇaḥ
            prayujyate; kaṭutiktakaṣāyaḥ, evam ekasyādau kaṭukaḥ prayujyate; evam ete
            trikasaṃyogā viṃśatir vyākhyātāḥ || </l>

          <l xml:id="SS.6.63.11"><label>1938 ed. 6.63.11</label> catuṣkān vakṣyāmaḥ |
            <caesura/>
             catuṣkarasasaṃyogānmadhuro daśa gacchati |
            <caesura/>
             caturo 'mlo 'nugacchec ca lavaṇastvekam eva tu || </l>

          <l xml:id="SS.6.63.12"><label>1938 ed. 6.63.12</label> madhurāmlalavaṇakaṭukaḥ,
            madhurāmlalavaṇatiktaḥ, madhurāmlalavaṇakaṣāyaḥ, madhurāmlakaṭukatiktaḥ,
            madhurāmlakaṭukaṣāyaḥ, madhurāmlatiktakaṣāyaḥ, madhuralavaṇakaṭukatiktaḥ,
            madhuralavaṇakaṭukaṣāyaḥ, madhuralavaṇatiktakaṣāyaḥ, madhurakaṭutiktakaṣāyaḥ,
            evam eṣāṃ daśānāmādau madhuraḥ prayujyate; amlalavaṇakaṭutiktaḥ,
            amlalavaṇakaṭukaṣāyaḥ, amlalavaṇatiktakaṣāyaḥ, amlakaṭutiktakaṣāyaḥ, evam eṣāṃ
            caturṇāmādāvamlaḥ; lavaṇakaṭutiktakaṣāyaḥ, evam ekasyādau lavaṇaḥ; evam ete
            catuṣkarasasaṃyogāḥ pañcadaśa kīrtitāḥ || </l>

          <l xml:id="SS.6.63.13"><label>1938 ed. 6.63.13</label> pañcakān vakṣyāmaḥ |
            <caesura/>
             pañcakān pañca madhura ekamamlas tu gacchati || </l>

          <l xml:id="SS.6.63.14"><label>1938 ed. 6.63.14</label>
            madhurāmlalavaṇakaṭutiktaḥ, madhurāmlalavaṇakaṭukaṣāyaḥ,
            madhurāmlalavaṇatiktakaṣāyaḥ, madhurāmlakaṭutiktakaṣāyaḥ,
            madhuralavaṇakaṭutiktakaṣāyaḥ, evam eṣāṃ pañcānāmādau madhuraḥ prayujyate;
            amlalavaṇakaṭutiktakaṣāyaḥ, evam ekasyādāvamlaḥ; evam ete ṣaṭ pañcakasaṃyogā
            vyākhyātāḥ || </l>

          <l xml:id="SS.6.63.15"><label>1938 ed. 6.63.15</label> ṣaṭkamekaṃ vakṣyāmaḥ;
            ekas tu ṣaṭkasaṃyogaḥ madhurāmlalavaṇakaṭutiktakaṣāyaḥ; eṣa eka eva
            ṣaṭsaṃyogaḥ || </l>

          <l xml:id="SS.6.63.16"><label>1938 ed. 6.63.16</label> ekaikaś ca ṣaṭsā bhavanti
            madhuraḥ, amlaḥ, lavaṇaḥ, kaṭukaḥ, tiktaḥ, kaṣāyaḥ, iti || </l>

          <l xml:id="SS.6.63.17"><label>1938 ed. 6.63.17</label> bhavati cātra eṣā
            triṣaṣṭirvyākhyātā rasānāṃ rasacintakaiḥ |
            <caesura/>
             doṣabhedatriṣaṣṭyāṃ tu prayoktavyā vicakṣaṇaiḥ ||</l>
          <p ana="trailer">iti suśrutasaṃhitāyām uttaratantre tantrabhūṣaṇādhyāyeṣu
            rasabhedavikalpādhyāyo nāma (prathamaḥ, āditaḥ) triṣaṣṭitamo 'dhyāyaḥ ||63
            ||</p>
        </div>
        <div n="64" type="adhyāya">
          <head>catuḥṣaṣṭitamo 'dhyāyaḥ | </head>
          <l xml:id="SS.6.64.1"><label>1938 ed. 6.64.1</label> athātaḥ svasthavṛttam
            adhyāyaṃ vyākhyāsyāmaḥ || </l>

          <l xml:id="SS.6.64.2"><label>1938 ed. 6.64.2</label> yathovāca bhagavān
            dhanvantariḥ || </l>

          <l xml:id="SS.6.64.2a"/>
          <l xml:id="SS.6.64.2b"/>

          <l xml:id="SS.6.64.3ab"><label>1938 ed. 6.64.3</label> sūtrasthāne samuddiṣṭaḥ
            svastho bhavati yādṛśaḥ | </l>

          <l xml:id="SS.6.64.3cd"> tasya yadrakṣaṇaṃ taddhi cikitsāyāḥ prayojanam || </l>

          <l xml:id="SS.6.64.4"><label>1938 ed. 6.64.4</label> tasya yad vṛttam uktaṃ hi
            rakṣaṇaṃ ca mayāditaḥ |
            <caesura/>
             tasminn arthaḥ samāsoktā vistareṇeha vakṣyate || </l>

          <l xml:id="SS.6.64.4a"/>

          <l xml:id="SS.6.64.5"><label>1938 ed. 6.64.5</label> yasmin yasminn ṛtau ye ye
            doṣāḥ kupyanti dehinām |
            <caesura/>
             teṣu teṣu pradātavyāḥ rasās te te vijānatā || </l>

          <l xml:id="SS.6.64.6"><label>1938 ed. 6.64.6</label> praklinnatvāc charīrāṇāṃ
            varṣāsu bhiṣajā khalu |
            <caesura/>
             mande 'gnau kopam āyānti sarveṣāṃ mārutādayaḥ || </l>

          <l xml:id="SS.6.64.7"><label>1938 ed. 6.64.7</label> tasmāt kledaviśuddhyarthaṃ
            doṣasaṃharaṇāya ca |
            <caesura/>
             kaṣāyatiktakaṭukai rasair yuktam apadravam || </l>

          <l xml:id="SS.6.64.8"><label>1938 ed. 6.64.8</label> nātisnigdhaṃ nātirūkṣam
            uṣṇaṃ dīpanam eva ca |
            <caesura/>
             deyam annaṃ nṛpataye yaj jalaṃ coktam āditaḥ || </l>

          <l xml:id="SS.6.64.9"><label>1938 ed. 6.64.9</label> taptāvaratam ambho vā piben
            madhusamāyutam |
            <caesura/>
             ahni meghānilāviṣṭe 'tyarthaśītāmbusaṅkule || </l>

          <l xml:id="SS.6.64.10"><label>1938 ed. 6.64.10</label> taruṇatvād vidāhaṃ ca
            gacchanty oṣadhayas tadā |
            <caesura/>
             matimāṃs tan nimittaṃ ca nātivyāyāmam ācaret || </l>

          <l xml:id="SS.6.64.11"><label>1938 ed. 6.64.11</label>
            atyambupānāvaśyāyagrāmyadharmātapāṃs tyajet |
            <caesura/>
             bhūbāṣpaparihārārthaṃ śayīta ca vihāyasi || </l>

          <l xml:id="SS.6.64.11a"/>
          <l xml:id="SS.6.64.11b"/>
          <l xml:id="SS.6.64.11c"/>
          <l xml:id="SS.6.64.11d"/>
          <l xml:id="SS.6.64.11e"/>

          <l xml:id="SS.6.64.12"><label>1938 ed. 6.64.12</label> śīte sāgnau nivāte ca
            guruprāvaraṇe gṛhe |
            <caesura/>
             yā yā nnāgavadhūbhiś ca praśastā gurubhūṣitaḥ || </l>

          <l xml:id="SS.6.64.13ab"><label>1938 ed. 6.64.13</label> divāsvapnam ajīrṇaṃ ca
            varjayet tatra yatnataḥ | </l>

          <l xml:id="SS.6.64.13cd"> sevyāḥ śaradi yatnena kaṣāyasvādutiktakāḥ || </l>

          <l xml:id="SS.6.64.13a"/>
          <l xml:id="SS.6.64.13b"/>
          <l xml:id="SS.6.64.12a"/>

          <l xml:id="SS.6.64.14"><label>1938 ed. 6.64.14</label>
            kṣīrekṣuvikṛtikṣaudraśālimudgādijāṅgalāḥ |
            <caesura/>
             śvetasrajaś candrapādāḥ pradoṣe laghu cāmbaram || </l>

          <l xml:id="SS.6.64.15"><label>1938 ed. 6.64.15</label> salilaṃ ca prasannatvāt
            sarvam eva tadā hitam |
            <caesura/>
             saraḥsv āplavanaṃ caiva kamalotpalaśāliṣu || </l>

          <l xml:id="SS.6.64.16"><label>1938 ed. 6.64.16</label> pradoṣe śaśinaḥ pādāś
            candanaṃ cānulepanam |
            <caesura/>
             tiktasya sarpiṣaḥ pānair asṛksrāvaiś ca yuktitaḥ || </l>

          <l xml:id="SS.6.64.16a"/>
          <l xml:id="SS.6.64.16b"/>
          <l xml:id="SS.6.64.16c"/>
          <l xml:id="SS.6.64.16d"/>
          <l xml:id="SS.6.64.16e"/>
          <l xml:id="SS.6.64.16f"/>
          <l xml:id="SS.6.64.16g"/>
          <l xml:id="SS.6.64.16h"/>
          <l xml:id="SS.6.64.16i"/>
          <l xml:id="SS.6.64.16j"/>
          <l xml:id="SS.6.64.16k"/>
          <l xml:id="SS.6.64.16l"/>
          <l xml:id="SS.6.64.16m"/>

          <l xml:id="SS.6.64.17ab"><label>1938 ed. 6.64.17</label> varṣāsūpacitaṃ pittaṃ
            harec cāpi virecanaiḥ | </l>

          <l xml:id="SS.6.64.17cd"> nopeyāt tīkṣṇam amloṣṇaṃ kṣāraṃ svapnaṃ divātapam || </l>

          <l xml:id="SS.6.64.17a"/>
          <l xml:id="SS.6.64.19a"/>

          <l xml:id="SS.6.64.18ab"><label>1938 ed. 6.64.18</label> rātrau jāgagṇaṃ caiva
            maithunaṃ cāpi varjayet | </l>

          <l xml:id="SS.6.64.18cd"> (svāduśītajalaṃ medhyaṃ śucisphaṭikanirmalam || </l>

          <l xml:id="SS.6.64.19"><label>1938 ed. 6.64.19</label> śarac candrāṃśunirdhautam
            agastyodayanirviṣam |
            <caesura/>
             prasannatvāc ca salilaṃ sarvam eva tadā hitam || </l>

          <l xml:id="SS.6.64.20"><label>1938 ed. 6.64.20</label> sacandanaṃ sakarpūraṃ
            vāsaś cāmalinaṃ laghu |
            <caesura/>
             bhajec ca śāradaṃ mālyaṃ sīdhoḥ pānaṃ ca yuktitaḥ || </l>

          <l xml:id="SS.6.64.20a"/>

          <l xml:id="SS.6.64.21"><label>1938 ed. 6.64.21</label> pittapraśamanaṃ yac ca
            tac ca sarvaṃ samācaret |
            <caesura/>
             ) (hemantaḥ śītalo rūkṣo mandasūryo 'nilākulaḥ || </l>

          <l xml:id="SS.6.64.22"><label>1938 ed. 6.64.22</label> tatas tu śītam āsādya
            vāyus tatra prakupyati |
            <caesura/>
             koṣṭhasthaḥ śītasaṃsparśād antaḥpiṇḍīkṛto 'nalaḥ || </l>

          <l xml:id="SS.6.64.23"><label>1938 ed. 6.64.23</label> rasam ucchoṣayaty āśu
            tasmāt snigdhaṃ tadā hitam |
            <caesura/>
             ) hemante lavaṇakṣāratiktāmlakaṭukotkaṭam || </l>

          <l xml:id="SS.6.64.24"><label>1938 ed. 6.64.24</label> sasarpis tailam ahim
            aśanaṃ hitam ucyate |
            <caesura/>
             tīkṣṇāny api ca pānāni pibed agurubhūṣitaḥ || </l>

          <l xml:id="SS.6.64.25a"/>
          <l xml:id="SS.6.64.25b"/>
          <l xml:id="SS.6.64.25c"/>

          <l xml:id="SS.6.64.25"><label>1938 ed. 6.64.25</label> tailāktasya sukhoṣṇe ca
            vārikoṣṭhe 'vagāhanam |
            <caesura/>
             sāṅgārayāne mahati kauśeyāstaraṇāstṛte || </l>

          <l xml:id="SS.6.64.26"><label>1938 ed. 6.64.26</label> śayīta śayane tais
            tairvṛto garbhagṛhodare |
            <caesura/>
             strīḥ śliṣṭvāgurudhūpāḍhyāḥ pīnorujaghanastanīḥ || </l>

          <l xml:id="SS.6.64.27"><label>1938 ed. 6.64.27</label> prakāmaṃ ca niṣeveta
            maithunaṃ tarpito nṛpaḥ |
            <caesura/>
             (madhuraṃ tiktakaṭukamamlaṃ lavaṇam eva ca || </l>

          <l xml:id="SS.6.64.27a"/>
          <l xml:id="SS.6.64.27b"/>
          <l xml:id="SS.6.64.27c"/>
          <l xml:id="SS.6.64.27d"/>
          <l xml:id="SS.6.64.27e"/>
          <l xml:id="SS.6.64.27f"/>

          <l xml:id="SS.6.64.28"><label>1938 ed. 6.64.28</label> annapānaṃ tilān
            māṣāñchākāni ca dadhīni ca |
            <caesura/>
             tathekṣuvikṛtīḥ śālīn sugandhāṃś ca navānapi || </l>

          <l xml:id="SS.6.64.29"><label>1938 ed. 6.64.29</label> prasahānūpamāṃsāni
            kravyādabilaśāyinām |
            <caesura/>
             audakānāṃ plavānāṃ ca pādināṃ copasevayet || </l>

          <l xml:id="SS.6.64.30"><label>1938 ed. 6.64.30</label> madyāni ca prasannāni yac
            ca kiñcit balapradam |
            <caesura/>
             kāmatas tan niṣeveta puṣṭim icchan himāgame || </l>

          <l xml:id="SS.6.64.31ab"><label>1938 ed. 6.64.31</label> divāsvapnam ajīrṇaṃ ca
            varjayet tatra yatnataḥ | </l>

          <l xml:id="SS.6.64.31cd"> ) eṣa eva vidhiḥ kāryaḥ śiśire samudāhṛtaḥ || </l>

          <l xml:id="SS.6.64.31a"/>
          <l xml:id="SS.6.64.31b"/>
          <l xml:id="SS.6.64.31c"/>
          <l xml:id="SS.6.64.31d"/>
          <l xml:id="SS.6.64.31e"/>
          <l xml:id="SS.6.64.31f"/>
          <l xml:id="SS.6.64.31g"/>
          <l xml:id="SS.6.64.31h"/>
          <l xml:id="SS.6.64.31i"/>
          <l xml:id="SS.6.64.31j"/>
          <l xml:id="SS.6.64.31k"/>

          <l xml:id="SS.6.64.32"><label>1938 ed. 6.64.32</label> (hemante nicitaḥ śleṣmā
            śaityācchītaśarīriṇām |
            <caesura/>
             auṣṇyādvasante kupitaḥ kurute ca gadān bahūn || </l>

          <l xml:id="SS.6.64.33"><label>1938 ed. 6.64.33</label> tato
            'mlamadhurasnigdhalavaṇāni gurūṇi ca |
            <caesura/>
             varjayed vamanādīni karmāṇy api ca kārayet || </l>

          <l xml:id="SS.6.64.34"><label>1938 ed. 6.64.34</label> ṣaṣṭikānnaṃ yavāñ chītān
            mudgān nīvārakodravān |
            <caesura/>
             lāvādiviṣkirarasairdadyādyūsaiś ca yuktitaḥ || </l>

          <l xml:id="SS.6.64.35"><label>1938 ed. 6.64.35</label>
            paṭolanimbavārtākatiktakaiś ca himātyaye |
            <caesura/>
             sevenmadhvāsavāriṣṭān sīdhumādhvīkamādhavān || </l>

          <l xml:id="SS.6.64.36"><label>1938 ed. 6.64.36</label> vyāyāmam añjanaṃ dhūmaṃ
            tīkṣṇaṃ ca kavalagraham |
            <caesura/>
             sukhāmbunā ca sarvārthān seveta kusumāgame ||) </l>

          <l xml:id="SS.6.64.37ab"><label>1938 ed. 6.64.37</label>
            tīkṣṇarūkṣakaṭukṣārakaṣāyaṃ koṣṇam adravam | </l>

          <l xml:id="SS.6.64.37cd"> yavamudgamadhuprāyaṃ vasante bhojanaṃ hitam || </l>

          <l xml:id="SS.6.64.38"><label>1938 ed. 6.64.38</label> vyāyāmo 'tra
            niyuddhādhvaśilānirghātajo |
            <caesura/>
             utsādanaṃ tathā snānaṃ vanitāḥ kānanāni ca || </l>

          <l xml:id="SS.6.64.38a"/>

          <l xml:id="SS.6.64.39"><label>1938 ed. 6.64.39</label> seveta nirharec cāpi
            hemantopacitaṃ kapham |
            <caesura/>
             śirovirekavamananirūhakavalādibhiḥ || </l>

          <l xml:id="SS.6.64.39a"/>
          <l xml:id="SS.6.64.39b"/>
          <l xml:id="SS.6.64.39c"/>
          <l xml:id="SS.6.64.39d"/>
          <l xml:id="SS.6.64.39e"/>
          <l xml:id="SS.6.64.39f"/>
          <l xml:id="SS.6.64.39g"/>
          <l xml:id="SS.6.64.39h"/>
          <l xml:id="SS.6.64.39i"/>
          <l xml:id="SS.6.64.39j"/>
          <l xml:id="SS.6.64.39k"/>
          <l xml:id="SS.6.64.39l"/>

          <l xml:id="SS.6.64.40ab"><label>1938 ed. 6.64.40</label> varjayen
            madhurasnigdhadivāsvapnagurudravān | </l>

          <l xml:id="SS.6.64.40cd"> vyāyāmam uṣṇam āyāsaṃ maithunaṃ pariśoṣi ca || </l>

          <l xml:id="SS.6.64.41"><label>1938 ed. 6.64.41</label> rasāṃś cāgniguṇodrikatān
            nidāghe parivarjayet |
            <caesura/>
             sarāṃsi sarito vāpīrvanāni rucirāṇi ca || </l>

          <l xml:id="SS.6.64.41a"/>
          <l xml:id="SS.6.64.41b"/>
          <l xml:id="SS.6.64.41c"/>
          <l xml:id="SS.6.64.41d"/>
          <l xml:id="SS.6.64.41e"/>
          <l xml:id="SS.6.64.41f"/>
          <l xml:id="SS.6.64.41g"/>
          <l xml:id="SS.6.64.41h"/>

          <l xml:id="SS.6.64.42"><label>1938 ed. 6.64.42</label> candanāni parārdhyāni
            srajaḥ sakamalotpalāḥ |
            <caesura/>
             tālavṛntānilāhārāṃs tathā śītagṛhāṇi ca || </l>

          <l xml:id="SS.6.64.43ab"><label>1938 ed. 6.64.43</label> gharmakāle niṣeveta
            vāsāṃsi sulaghūni ca | </l>

          <l xml:id="SS.6.64.43cd"> śarkarākhaṇḍadigdhāni sugandhīni himāni ca || </l>

          <l xml:id="SS.6.64.44ab"><label>1938 ed. 6.64.44</label> pānakāni ca seveta
            manthāṃś cāpi saśarkarān | </l>

          <l xml:id="SS.6.64.44cd"> bhojanaṃ ca hitaṃ śītaṃ saghṛtaṃ madhuradravam || </l>

          <l xml:id="SS.6.64.45"><label>1938 ed. 6.64.45</label> śṛtena payasā rātrau
            śarkarāmadhureṇa ca |
            <caesura/>
             pratyagrakusumākīrṇe śayane harmyasaṃsthite || </l>

          <l xml:id="SS.6.64.45a"/>

          <l xml:id="SS.6.64.84b"/>

          <l xml:id="SS.6.64.46ab"><label>1938 ed. 6.64.46</label> śayīta candanārdrāṅgaḥ
            spṛśyamāno 'nilaiḥ sukhaiḥ | </l>

          <l xml:id="SS.6.64.46cd"> tāpātyaye hitā nityaṃ rasā ye guravas trayaḥ || </l>

          <l xml:id="SS.6.64.46a"/>
          <l xml:id="SS.6.64.46b"/>
          <l xml:id="SS.6.64.46c"/>
          <l xml:id="SS.6.64.46d"/>
          <l xml:id="SS.6.64.46e"/>
          <l xml:id="SS.6.64.46f"/>
          <l xml:id="SS.6.64.46g"/>
          <l xml:id="SS.6.64.46h"/>
          <l xml:id="SS.6.64.46i"/>
          <l xml:id="SS.6.64.46j"/>
          <l xml:id="SS.6.64.46k"/>
          <l xml:id="SS.6.64.46l"/>
          <l xml:id="SS.6.64.46m"/>
          <l xml:id="SS.6.64.46n"/>
          <l xml:id="SS.6.64.46o"/>

          <l xml:id="SS.6.64.47ab"><label>1938 ed. 6.64.47</label> payo māṃsarasāḥ
            koṣṇāstailāni ca ghṛtāni ca | </l>

          <l xml:id="SS.6.64.47cd"> bṛṃhaṇaṃ cāpi yat kiñcid abhiṣyandi tathaiva ca || </l>

          <l xml:id="SS.6.64.48"><label>1938 ed. 6.64.48</label> nidāghopacitaṃ caiva
            prakupyantaṃ samīraṇam |
            <caesura/>
             nihanyād anilaghnena vidhinā vidhikovidaḥ || </l>

          <l xml:id="SS.6.64.48a"/>

          <l xml:id="SS.6.64.49"><label>1938 ed. 6.64.49</label> (nadījalaṃ rūkṣam uṣṇam
            udamanthaṃ tathātapam |
            <caesura/>
             vyāyāmaṃ ca divāsvapnaṃ vyavāyaṃ cātra varjayet || </l>

          <l xml:id="SS.6.64.50"><label>1938 ed. 6.64.50</label>
            navānnarūkṣaśītāmbusaktūṃś cāpi vivarjayet |
            <caesura/>
             yavaṣaṣṭikagodhūmān śālīṃś cāpy anavāṃs tathā || </l>

          <l xml:id="SS.6.64.51"><label>1938 ed. 6.64.51</label> harmyamadhye nivāte ca
            bhajec chayyāṃ mṛdūttarām |
            <caesura/>
             saviṣaprāṇiviṇmūtralālādiṣṭhīvanādibhiḥ || </l>

          <l xml:id="SS.6.64.52"><label>1938 ed. 6.64.52</label> samāplutaṃ tadā toyam
            āntarīkṣaṃ viṣopamam |
            <caesura/>
             vāyunā viṣaduṣṭena prāvṛṣeṇyena dūṣitam || </l>

          <l xml:id="SS.6.64.53"><label>1938 ed. 6.64.53</label> tad dhi sarvopayogeṣu
            tasmin kāle vivarjayet |
            <caesura/>
             ariṣṭāsavamaireyān sopadaṃśāṃs tu yuktitaḥ || </l>

          <l xml:id="SS.6.64.54"><label>1938 ed. 6.64.54</label> pibet prāvṛṣi jīrṇāṃs tu
            rātrau tānapi varjayet |
            <caesura/>
             nirūhairbastibhiś cānyais tathānyair mārutāpahaiḥ || </l>

          <l xml:id="SS.6.64.55"><label>1938 ed. 6.64.55</label> kupitaṃ śamayed vāyuṃ
            vārṣikaṃ cācared vidhim |
            <caesura/>
             ṛtāv ṛtau ya etena vidhinā vartate naraḥ || </l>

          <l xml:id="SS.6.64.55a"/>
          <l xml:id="SS.6.64.55b"/>
          <l xml:id="SS.6.64.55c"/>
          <l xml:id="SS.6.64.55d"/>

          <l xml:id="SS.6.64.56"><label>1938 ed. 6.64.56</label> ghorān ṛtukṛtān rogān
            nāpnoti sa kadācana |
            <caesura/>
             ata ūrdhvaṃ dvādaśāśanapravicārān vakṣyāmaḥ |
            <caesura/>
             tatra
            śīroṣṇasnigdharūkṣadravaśuṣkaikakālikadvikālikauṣadhayuktamātrāhīnadoṣapraśamanavṛttyarthāḥ
            || </l>

          <l xml:id="SS.6.64.57"><label>1938 ed. 6.64.57</label> tṛṣṇoṣṇamadadāhārtān
            raktapittaviṣāturān |
            <caesura/>
             mūrcchārtān strīṣu ca kṣīṇān śītair annair upācaret || </l>

          <l xml:id="SS.6.64.58"><label>1938 ed. 6.64.58</label> kaphavātam āmayāviṣṭān
            viriktān snehapāyinaḥ |
            <caesura/>
             aklinnakāyāṃś ca narān uṣṇair annair upācaret || </l>

          <l xml:id="SS.6.64.59"><label>1938 ed. 6.64.59</label> vātikān rūkṣadehāṃś ca
            vyavāyopahatāṃs tathā |
            <caesura/>
             vyāyāminaś cāpi narān snigdhair annair upācaret || </l>

          <l xml:id="SS.6.64.60"><label>1938 ed. 6.64.60</label> medasābhiparītāṃs tu
            snigdhān mehāturān api |
            <caesura/>
             kaphābhipannadehāṃś ca rūkṣair annair upācaret || </l>

          <l xml:id="SS.6.64.61"><label>1938 ed. 6.64.61</label> śuṣkadehān pipāsārtān
            durbalān api ca dravaiḥ |
            <caesura/>
             praklinnakāyān vraṇinaḥ śuṣkair mehina eva ca || </l>

          <l xml:id="SS.6.64.62"><label>1938 ed. 6.64.62</label> ekakālaṃ bhaved deyo
            durbalāgnivivṛddhaye |
            <caesura/>
             samāgnaye tathāhāro dvikālam api pūjitaḥ || </l>

          <l xml:id="SS.6.64.63"><label>1938 ed. 6.64.63</label> auṣadhadveṣiṇe deyas
            tathauṣadhasamāyutaḥ |
            <caesura/>
             mandāgnaye rogiṇe ca mātrāhīnaḥ praśasyate || </l>

          <l xml:id="SS.6.64.64"><label>1938 ed. 6.64.64</label> yathartudattas tv āhāro
            doṣapraśamanaḥ smṛtaḥ |
            <caesura/>
             ataḥ paraṃ tu svasthānāṃ vṛttyarthaṃ sarva eva ca |
            <caesura/>
             pravicārānimān evaṃ dvādaśātra prayojayet || </l>

          <l xml:id="SS.6.64.65"><label>1938 ed. 6.64.65</label> ata ūrdhvaṃ
            daśauṣadhakālān vakṣyāmaḥ |
            <caesura/>
             tatrābhaktaṃ prāgbhaktam adhobhaktaṃ madhyebhaktam antarābhaktaṃ sabhaktaṃ
            sāmudgaṃ muhurmuhur grāsaṃ grāsāntaraṃ ceti daśauṣadhakālāḥ || </l>

          <l xml:id="SS.6.64.66"><label>1938 ed. 6.64.66</label> tatrābhaktaṃ tu yat
            kevalam evauṣadham upayujyate || </l>

          <l xml:id="SS.6.64.67"><label>1938 ed. 6.64.67</label> vīryādhikaṃ bhavati
            bheṣajam annahīnaṃ hanyāt tathā ++āmayam asaṃśayam āśu caiva |
            <caesura/>
             tad bālavṛddhavanitāmṛdavas tu pītvā glāniṃ parāṃ samupayānti balakṣayaṃ ca
            || </l>

          <l xml:id="SS.6.64.68"><label>1938 ed. 6.64.68</label> prāgbhaktaṃ nāma yat
            prāgbhaktasyopayujyate || </l>

          <l xml:id="SS.6.64.69"><label>1938 ed. 6.64.69</label> śīghraṃ vipākam upayāti
            balaṃ na hiṃsyād
            <caesura/>
             annāvṛtaṃ na ca muhur vardanān nireti |
            <caesura/>
             prāgbhaktasevitam athauṣadham etad eva
            <caesura/>
             dadyāc ca vṛddhaśiśubhīrukṛśāṅganābhyaḥ || </l>

          <l xml:id="SS.6.64.70"><label>1938 ed. 6.64.70</label> adhobhaktaṃ nāma yad adho
            bhaktasyeti || </l>

          <l xml:id="SS.6.64.71"><label>1938 ed. 6.64.71</label> madhye bhaktaṃ nāma yan
            madhye bhaktasya pīyate || </l>

          <l xml:id="SS.6.64.72"><label>1938 ed. 6.64.72</label> pītaṃ yad annam upayujya
            tad ūrdhvakāye
            <caesura/>
             hanyād gadān bahuvidhāṃś ca balaṃ dadāti |
            <caesura/>
             madhye tu pītam apahanty avisāribhāvād
            <caesura/>
             ye madhyadeham abhibhūya bhavanti rogāḥ || </l>

          <l xml:id="SS.6.64.73"><label>1938 ed. 6.64.73</label> antarābhaktaṃ nāma yad
            antarā pīyate pūrvāparayor bhaktayoḥ || </l>

          <l xml:id="SS.6.64.74"><label>1938 ed. 6.64.74</label> sabhaktaṃ nāma yat saha
            bhaktena || </l>

          <l xml:id="SS.6.64.74a"/>

          <l xml:id="SS.6.64.75"><label>1938 ed. 6.64.75</label> pathyaṃ sabhaktam
            abalābalayor hi nityaṃ
            <caesura/>
             tad dveṣiṇām api tathā śiśuvṛddhayoś ca |
            <caesura/>
             hṛdyaṃ manobalakaraṃ tv atha dīpanaṃ ca
            <caesura/>
             pathyaṃ sadā bhavati cāntarabhaktakaṃ yat || </l>

          <l xml:id="SS.6.64.76"><label>1938 ed. 6.64.76</label> sāmudgaṃ nāma yad
            bhaktasyādāvante ca pīyate || </l>

          <l xml:id="SS.6.64.77"><label>1938 ed. 6.64.77</label> doṣe dvidhā pravisṛte tu
            samudgasaṃjñam ādyantayor yad aśanasya niṣevyate tu || </l>

          <l xml:id="SS.6.64.78"><label>1938 ed. 6.64.78</label> muhur muhur nāma
            sabhaktam abhaktaṃ vā yad auṣadhaṃ muhur muhur upayujyate || </l>

          <l xml:id="SS.6.64.79"><label>1938 ed. 6.64.79</label> śvāse muhurmuhur
            atiprasṛte ca kāse hikkāvamīṣu sa vadanty upayojyam etat || </l>

          <l xml:id="SS.6.64.80"><label>1938 ed. 6.64.80</label> grāsaṃ tu
            yatpiṇḍavyāmiśram || </l>

          <l xml:id="SS.6.64.81"><label>1938 ed. 6.64.81</label> grāsāntaraṃ tu yad
            grāsāntareṣu || </l>

          <l xml:id="SS.6.64.81a"/>

          <l xml:id="SS.6.64.82"><label>1938 ed. 6.64.82</label> grāseṣu cūrṇam abalāgniṣu
            dīpanīyaṃ
            <caesura/>
             vājīkarāṇy api tu yojayituṃ yateta |
            <caesura/>
             grāsāntareṣu vitared vamanīyadhūmān
            <caesura/>
             śvāsādiṣu prathitadṛṣṭaguṇāṃś ca lehān || </l>

          <l xml:id="SS.6.64.83"><label>1938 ed. 6.64.83</label> evam ete daśauṣadhakālāḥ
            || </l>

          <l xml:id="SS.6.64.84"><label>1938 ed. 6.64.84</label> visṛṣṭe viṇmūtre
            viśadakaraṇe dehe ca sulaghau |
            <caesura/>
             viśuddhe codgāre hṛdi suvimale vāte ca sarati |
            <caesura/>
             tathānnaśraddhāyāṃ klamaparigame kukṣau ca śithile |
            <caesura/>
             pradeyas tv āhāro bhavati bhiṣajāṃ kālaḥ sa tu mataḥ ||</l>

          <l xml:id="SS.6.64.84a"/>
          <p xml:id="SS.6.64.84x" ana="trailer">iti suśrutasaṃhitāyām uttaratantre
            tantrabhūṣaṇādhyāyeṣu svasvavṛttādhyāyo nāma (dvitīyo 'dhyāyaḥ, āditaḥ)
            catuḥṣaṣṭitamo 'dhyāyaḥ ||64 ||</p>
        </div>
        <div n="65" type="adhyāya">
          <head>pañcaṣaṣṭitamo 'dhyāyaḥ | </head>
          <l xml:id="SS.6.65.1"><label>1938 ed. 6.65.1</label> athātas tantrayuktim
            adhyāyaṃ vyākhyāsyāmaḥ || </l>

          <l xml:id="SS.6.65.2"><label>1938 ed. 6.65.2</label> yathovāca bhagavān
            dhanvantariḥ || </l>

          <l xml:id="SS.6.65.3"><label>1938 ed. 6.65.3</label> dvātriṃśat tantrayuktayo
            bhavanti śāstre |
            <caesura/>
             tad yathā adhikaraṇaṃ, yogaḥ, padārthaḥ, hetvarthaḥ, uddeśaḥ, nirdeśaḥ,
            upadeśaḥ, apadeśaḥ, pradeśaḥ, atideśaḥ, apavarjaḥ, vākyaśeṣaḥ, arthāpattiḥ,
            viparyayaḥ, prasaṅgaḥ, ekāntaḥ, anekāntaḥ, pūrvapakṣaḥ, nirṇayaḥ, anumataṃ,
            vidhānam, anāgatāvekṣaṇam, atikrāntāvekṣaṇaṃ, saṃśayaḥ, vyākhyānaṃ, svasaṃjñā,
            nirvacanaṃ, nidarśanaṃ, niyogaḥ, vikalpaḥ, samuccayaḥ, ūhyam, iti || </l>

          <l xml:id="SS.6.65.4"><label>1938 ed. 6.65.4</label> atrāsāṃ tantrayuktīnāṃ kiṃ
            prayojanam ucyate vākyayojanam arthayojanaṃ ca || </l>

          <l xml:id="SS.6.65.5"><label>1938 ed. 6.65.5</label> bhavanti cātra ślokāḥ
            asadvādiprayuktānāṃ vākyānāṃ pratiṣedhanam |
            <caesura/>
             svavākyasiddhir api ca kriyate tantrayuktitaḥ || </l>

          <l xml:id="SS.6.65.6"><label>1938 ed. 6.65.6</label> vyāktā noktās tu ye hy
            arthā līnā ye cāpy anirmalāḥ |
            <caesura/>
             leśoktā ye ca kecit syus teṣāṃ cāpi prasādhanam || </l>

          <l xml:id="SS.6.65.7"><label>1938 ed. 6.65.7</label> yathāmbujavanasyārkaḥ
            pradīpo veśmano yathā |
            <caesura/>
             prabodhasya prakāśārthaṃ tathā tantrasya yuktayaḥ || </l>

          <l xml:id="SS.6.65.8"><label>1938 ed. 6.65.8</label> tatra yam artham
            adhikṛtyocyate tad adhikaraṇaṃ; yathā rasaṃ doṣaṃ vā || </l>

          <l xml:id="SS.6.65.9"><label>1938 ed. 6.65.9</label> yena vākyaṃ yujyate sa
            yogaḥ |
            <caesura/>
             yathā tailaṃ pibec cāmṛtavallinimba<pc> </pc>hiṃsrābhayāvṛkṣakapippalībhiḥ |
            <caesura/>
             siddhaṃ balābhyāṃ ca sadevadāru hitāya nityaṃ galagaṇḍaroge |
            <caesura/>
             ity atra tailaṃ siddhaṃ pibed iti prathamaṃ vaktavye tṛtīyapāde siddham iti
            prayuktaṃ, evaṃ dūrasthānām api padānām ekīkaraṇaṃ yogaḥ || </l>

          <l xml:id="SS.6.65.10"><label>1938 ed. 6.65.10</label> yo 'rtho 'bhihitaḥ sūtre
            pade vā sa padārthaḥ; padasya padayoḥ padānāṃ vārthaḥ padārthaḥ; aparimitāś ca
            padārthāḥ |
            <caesura/>
             yathā snehasvedāñjaneṣu nirdiṣṭeṣu dvayos rayāṇāṃ vārthānām upapattir
            dṛśyate, tatra yo 'rthaḥ pūrvāparayogasiddho bhavati sa grahītavyaḥ; yathā
            vedotpattim adhyāyaṃ vyākhyāsyāma ity ukte sandihyate buddhiḥ katamasya
            vedasyotpattiṃ vakṣyatīti, yataḥ ṛgvedādayas tu vedāḥ; vida vicāraṇe, vidḷ
            lābhe, ity etayoś ca dhātvor anekārthayoḥ prayogāt, tatra pūrvāparayogam
            upalabhya pratipattir bhavati āyurvedotpattim ayaṃ vivakṣur iti; eṣa padārthaḥ
            || </l>

          <l xml:id="SS.6.65.11"><label>1938 ed. 6.65.11</label> yad anyad uktam
            anyārthasādhakaṃ bhavati sa hetvarthaḥ |
            <caesura/>
             yathā mṛtpiṇḍo 'dbhiḥ praklidyate tathā māṣadugdhaprabhṛtibhir vraṇaḥ
            praklidyata iti || </l>

          <l xml:id="SS.6.65.12"><label>1938 ed. 6.65.12</label> samāsavacanam uddeśaḥ |
            <caesura/>
             yathā śalyam iti || </l>

          <l xml:id="SS.6.65.13"><label>1938 ed. 6.65.13</label> vistaravacanaṃ nirdeśaḥ |
            <caesura/>
             yathā śārīram āgantukaṃ ceti || </l>

          <l xml:id="SS.6.65.14"><label>1938 ed. 6.65.14</label> evam ity upadeśaḥ |
            <caesura/>
             yathā tathā na jāgṛyād rātrau divāsvapnaṃ ca varjayet iti || </l>

          <l xml:id="SS.6.65.15"><label>1938 ed. 6.65.15</label> anena kāraṇenety
            apadeśaḥ, yathāpadiśyate madhuraḥ śleṣmāṇam abhivardhayatīti || </l>

          <l xml:id="SS.6.65.16"><label>1938 ed. 6.65.16</label> prakṛtasyātikrāntena
            sādhanaṃ pradeśaḥ |
            <caesura/>
             yathā devadattasyānena śalyam uddhṛtaṃ tathā yajñadattasyāpy ayam
            uddhariṣyatīti || </l>

          <l xml:id="SS.6.65.17"><label>1938 ed. 6.65.17</label> prakṛtasyānāgatasya
            sāghanam atideśaḥ |
            <caesura/>
             yathā yato 'sya vāyur ūrdhvam uttiṣṭhate tenodāvartī syād iti || </l>

          <l xml:id="SS.6.65.18"><label>1938 ed. 6.65.18</label> abhivyāpyāpakarṣaṇam
            apavargaḥ |
            <caesura/>
             yathā asvedyā viṣopasṛṣṭāḥ, anyatra kīṭaviṣād iti || </l>

          <l xml:id="SS.6.65.19"><label>1938 ed. 6.65.19</label> yena padenānuktena vākyaṃ
            samāpyeta sa vākyaśeṣaḥ |
            <caesura/>
             yathā śiraḥpāṇipādapārśvapṛṣṭhodarorasām ity ukte puruṣagrahaṇaṃ vināpi
            gamyate puruṣasyeti || </l>

          <l xml:id="SS.6.65.20"><label>1938 ed. 6.65.20</label>
            yadakīrtitamarthādāpadyate sārthāpattiḥ |
            <caesura/>
             yathā odanaṃ bhokṣye ity ukte 'rthādāpannaṃ bhavati nāyaṃ pipāsur yavāgūm iti
            || </l>

          <l xml:id="SS.6.65.21"><label>1938 ed. 6.65.21</label> yadyatrābhihitaṃ tasya
            prātilomyaṃ viparyayaḥ |
            <caesura/>
             yathā kṛśālpaprāṇabhīravo duścikitsyā ity ukte viparītaṃ gṛhyate dṛḍhādayaḥ
            sucikitsyā iti || </l>

          <l xml:id="SS.6.65.22"><label>1938 ed. 6.65.22</label> prakaraṇāntareṇa
            samāpanaṃ prasaṅgaḥ, yadvā prakaraṇāntarito yo 'rtho 'sakṛduktaḥ samāpyate sa
            prasaṅgaḥ | yathā pañcamahābhūtaśarīrisamavāyaḥ puruṣas tasmin kriyā so
            'dhiṣṭhānam iti vedotpattāv abhidhāya, bhūtacintāyāṃ punar uktaṃ yato
            'bhihitaṃ pañcamahābhūtaśarīrisamavāyaḥ puruṣa iti, sa khalv eṣa karmapuruṣaś
            cikitsādhikṛta iti || </l>

          <l xml:id="SS.6.65.23"><label>1938 ed. 6.65.23</label> (sarvatra) yad
            avadhāraṇenocyate sa ekāntaḥ |
            <caesura/>
             yathā trivṛd virecayati, madanaphalaṃ vāmayati (eva) || </l>

          <l xml:id="SS.6.65.24"><label>1938 ed. 6.65.24</label> kvacit tathā kvacid
            anyatheti yaḥ so 'nekāntaḥ |
            <caesura/>
             yathā kecid ācāryā bruvate dravyaṃ pradhānaṃ, kecid rasaṃ, kecid vīryaṃ kecid
            vipākam iti || </l>

          <l xml:id="SS.6.65.25"><label>1938 ed. 6.65.25</label> ākṣepapūrvakaḥ praśnaḥ
            pūrvapakṣaḥ |
            <caesura/>
             yathā kathaṃ vātanimittāś catvāraḥ pramehā asādhyā bhavantīti || </l>

          <l xml:id="SS.6.65.26"><label>1938 ed. 6.65.26</label> tasyottaraṃ nirṇayaḥ |
            <caesura/>
             yathā śarīraṃ prapīḍya paścād adho gatvā vasāmedomajjānuviddhaṃ mūtraṃ
            visṛjati vātaḥ, evam asādhyā vātajā iti || </l>

          <l xml:id="SS.6.65.27"><label>1938 ed. 6.65.27</label> tathā coktam kṛtsnaṃ
            śarīraṃ niṣpīḍya medomajjāvasāyutaḥ |
            <caesura/>
             adhaḥ prakupyate vāyus tenāsādhyās tu vātajāḥ || </l>

          <l xml:id="SS.6.65.28"><label>1938 ed. 6.65.28</label> paramatamapratiṣiddham
            anumatam |
            <caesura/>
             yathā anyo brūyāt sapta rasā iti, tac cāpratiṣedhād anumanyate kathaṃcid iti
            || </l>

          <l xml:id="SS.6.65.29"><label>1938 ed. 6.65.29</label> prakaraṇānupūrvyābhihitaṃ
            vidhānam |
            <caesura/>
             yathā sakthimarmāṇy ekādaśa prakaraṇānupūrvyābhihitāni || </l>

          <l xml:id="SS.6.65.30"><label>1938 ed. 6.65.30</label> evaṃ vakṣyatīty
            anāgatāvekṣaṇam |
            <caesura/>
             yathā ślokasthāne brūyāt cikitsiteṣu vakṣyāmīti || </l>

          <l xml:id="SS.6.65.31"><label>1938 ed. 6.65.31</label> yat pūrvam uktaṃ tad
            atikrāntāvekṣaṇam |
            <caesura/>
             yathā cikitsiteṣu brūyāt ślokasthāne yad īritam iti || </l>

          <l xml:id="SS.6.65.32"><label>1938 ed. 6.65.32</label> ubhayahetudarśanaṃ
            saṃśayaḥ |
            <caesura/>
             yathā talahṛdayābhighātaḥ prāṇaharaḥ, pāṇipādacchedanam aprāṇaharam iti || </l>

          <l xml:id="SS.6.65.33"><label>1938 ed. 6.65.33</label> tantre 'tiśayopavarṇanaṃ
            vyākhyānam |
            <caesura/>
             yathā iha pañcaviṃśatikaḥ puruṣo vyākhyāyate, anyeṣv āyurvedatantreṣu
            bhūtādiprabhṛtyārabhya cintā || </l>

          <l xml:id="SS.6.65.34"><label>1938 ed. 6.65.34</label> anyaśāstrāsāmānyā
            svasaṃjñā |
            <caesura/>
             yathā mithunam iti madhusarpiṣor grahaṇaṃ; lokaprasiddham udāharaṇaṃ vā || </l>

          <l xml:id="SS.6.65.35"><label>1938 ed. 6.65.35</label> niścitaṃ vacanaṃ
            nirvacanam | yathā āyur vidyate 'sminn anena vā āyur vindatīty āyurvedaḥ || </l>

          <l xml:id="SS.6.65.36"><label>1938 ed. 6.65.36</label> dṛṣṭāntavyaktir
            nidarśanam |
            <caesura/>
             yathā agnir vāyunā sahitaḥ kakṣe vṛddhiṃ gacchati tathā vātapittakaphaduṣṭo
            vraṇa iti || </l>

          <l xml:id="SS.6.65.37"><label>1938 ed. 6.65.37</label> idam eva kartavyam iti
            niyogaḥ |
            <caesura/>
             yathā pathyam eva bhoktavyam iti || </l>

          <l xml:id="SS.6.65.38"><label>1938 ed. 6.65.38</label> idaṃ cedaṃ ceti
            samuccayaḥ |
            <caesura/>
             yathā māṃsavarge eṇahariṇādayo lāvatittiriśāraṅgāś ca pradhānānīti || </l>

          <l xml:id="SS.6.65.39"><label>1938 ed. 6.65.39</label> idaṃ vedaṃ veti vikalpaḥ
            |
            <caesura/>
             yathā rasaudanaḥ saghṛtā yavāgūr vā (bhavatv iti) || </l>

          <l xml:id="SS.6.65.40"><label>1938 ed. 6.65.40</label> yad anirdiṣṭaṃ buddhyā
            +avagamyate tad ūhyam |
            <caesura/>
             yathā abhihitam annapānavidhau caturvidhaṃ cānnam upadiśyate bhakṣyaṃ bhojyaṃ
            lehyaṃ peyam iti, evaṃ caturvidhe vaktavye dvividham abhihitam; idam atrohyam
            annapāne viśiṣṭayor dvayor grahaṇe kṛte caturṇām api grahaṇaṃ bhavatīti;
            caturvidhaś cāhāraḥ praviralaḥ, prāyeṇa dvividha eva; ato dvitvaṃ prasiddham
            iti |
            <caesura/>
             kiñ cānyat annena bhakṣyam avaruddhaṃ, ghanasādharmyāt; peyena lehyaṃ,
            dravasādhamyāt || </l>

          <l xml:id="SS.6.65.41"><label>1938 ed. 6.65.41</label> bhavanti cātra
            sāmānyadarśanenāsāṃ vyavasthā saṃpradarśitā |
            <caesura/>
             viśeṣas tu yathāyogam upadhāryo vipaś citā || </l>

          <l xml:id="SS.6.65.42"><label>1938 ed. 6.65.42</label> dvātriṃśadyuktayo hy etās
            tantrasāragaveṣaṇe |
            <caesura/>
             mayā samyag vinihitāḥ śabdārthanyāyasaṃyutāḥ || </l>

          <l xml:id="SS.6.65.43"><label>1938 ed. 6.65.43</label> yo hy etā vidhivad vetti
            dīpībhūtās tu buddhimān |
            <caesura/>
             sa pūjārho bhiṣakśreṣṭha iti dhanvantarer matam ||</l>

          <l xml:id="SS.6.65.43a"/>
          <l xml:id="SS.6.65.43b"/>
          <l xml:id="SS.6.65.43c"/>
          <l xml:id="SS.6.65.43d"/>
          <l xml:id="SS.6.65.43e"/>
          <l xml:id="SS.6.65.43f"/>
          <l xml:id="SS.6.65.43g"/>
          <l xml:id="SS.6.65.43h"/>
          <l xml:id="SS.6.65.43i"/>
          <l xml:id="SS.6.65.43j"/>
          <l xml:id="SS.6.65.43k"/>
          <l xml:id="SS.6.65.43l"/>
          <l xml:id="SS.6.65.43m"/>
          <l xml:id="SS.6.65.43n"/>
          <l xml:id="SS.6.65.43o"/>
          <l xml:id="SS.6.65.43p"/>
          <l xml:id="SS.6.65.43q"/>
          <l xml:id="SS.6.65.43r"/>
          <l xml:id="SS.6.65.43s"/>
          <l xml:id="SS.6.65.43t"/>
          <l xml:id="SS.6.65.43u"/>
          <l xml:id="SS.6.65.43v"/>
          <l xml:id="SS.6.65.43w"/>
          <l xml:id="SS.6.65.43x"/>
          <l xml:id="SS.6.65.43y"/>
          <l xml:id="SS.6.65.43z"/>
          <l xml:id="SS.6.65.43a1"/>
          <l xml:id="SS.6.65.43b2"/>
          <l xml:id="SS.6.65.43c3"/>
          <l xml:id="SS.6.65.43d4"/>
          <l xml:id="SS.6.65.43e5"/>
          <l xml:id="SS.6.65.43f6"/>
          <l xml:id="SS.6.65.43g7"/>

          <p xml:id="SS.6.65.colophon" ana="trailer">iti suśrutasaṃhitāyām uttaratantre
            tantrabhūṣaṇādhyāyeṣu tantrayuktir nāma (tṛtīyo 'dhyāyaḥ, āditaḥ)
            pañcaṣaṣṭitamo 'dhyāyaḥ ||65 ||</p>
        </div>
        <div n="66" type="adhyāya">
          <head>ṣaṭṣaṣṭitamo 'dhyāyaḥ | </head>
          <l xml:id="SS.6.66.1"><label>1938 ed. 6.66.1</label> athāto doṣabhedavikalpam
            adhyāyaṃ vyākhyāsyāmaḥ || </l>

          <l xml:id="SS.6.66.2"><label>1938 ed. 6.66.2</label> yathovāca bhagavān
            dhanvantariḥ || </l>

          <l xml:id="SS.6.66.3"><label>1938 ed. 6.66.3</label> aṣṭāṅgavedividvāṃsaṃ
            divodāsaṃ mahaujasam |
            <caesura/>
             chinnaśāstrārthasaṃdehaṃ sūkṣmāgādhāgamodadhim | </l>
          <l/>

          <l xml:id="SS.6.66.4"><label>1938 ed. 6.66.4</label> viśvāmitrasutaḥ śrīmān
            suśrutaḥ paripṛcchati |
            <caesura/>
             dviṣaṣṭirdoṣabhedā ye purastātparikīrtitāḥ || </l>

          <l xml:id="SS.6.66.5"><label>1938 ed. 6.66.5</label> kati tatraikaśo jñeyā dviśo
            vāpy athavā triśaḥ |
            <caesura/>
             tasya tad vacanaṃ śrutvā saṃśayacchinmahātapāḥ || </l>

          <l xml:id="SS.6.66.6"><label>1938 ed. 6.66.6</label> prītātmā nṛpaśārdūlaḥ
            suśrutāyāha tattvataḥ |
            <caesura/>
             trayo doṣā dhātavaś ca purīṣaṃ mūtram eva ca || </l>

          <l xml:id="SS.6.66.7"><label>1938 ed. 6.66.7</label> dehaṃ sandhārayanty ete hy
            avyāpannā rasair hitaiḥ |
            <caesura/>
             puruṣaḥ ṣoḍaśakalaḥ prāṇāś caikādaśaiva ye || </l>

          <l xml:id="SS.6.66.8ab"><label>1938 ed. 6.66.8</label> rogāṇāṃ tu sahasraṃ yac
            chataṃ viṃśatir eva ca |</l>

          <l xml:id="SS.6.66.8cd"> śataṃ ca pañca dravyāṇāṃ trisaptatyadhikottaram || </l>

          <l xml:id="SS.6.66.9"><label>1938 ed. 6.66.9</label> vyāsataḥ kīrtitaṃ taddhi
            bhinnā doṣāstrayo guṇāḥ |
            <caesura/>
             dviṣaṣṭidhā bhavanty ete bhūyiṣṭham iti niś cayaḥ || </l>

          <l xml:id="SS.6.66.10"><label>1938 ed. 6.66.10</label> traya eva pṛthak doṣā
            dviśo nava samādhikaiḥ |
            <caesura/>
             trayodaśādhikaikadvisamam adhyolbaṇais triśaḥ || </l>

          <l xml:id="SS.6.66.11"><label>1938 ed. 6.66.11</label> pañcāśad evaṃ tu saha
            bhavanti kṣayam āgataiḥ |
            <caesura/>
             kṣīṇamadhyādhikakṣīṇakṣīṇavṛddhais tathāparaiḥ || </l>

          <l xml:id="SS.6.66.12"><label>1938 ed. 6.66.12</label> dvādaśaivaṃ samākhyātās
            trayo doṣā dviṣaṣṭidhā |
            <caesura/>
             miśrā dhātumalairdoṣā yānty asaṃkhyeyatāṃ punaḥ || </l>

          <l xml:id="SS.6.66.13"><label>1938 ed. 6.66.13</label> tasmāt prasaṅgaṃ saṃyamya
            doṣabhedavikalpanaiḥ |
            <caesura/>
             rogaṃ viditvopacared rasabhedair yathair itaiḥ || </l>

          <l xml:id="SS.6.66.14"><label>1938 ed. 6.66.14</label> bhiṣak kartātha karaṇaṃ
            rasā doṣās tu kāraṇam |
            <caesura/>
             kāryam ārogyam evaikam anārogyam ato 'nyathā || </l>

          <l xml:id="SS.6.66.14a"/>
          <l xml:id="SS.6.66.14b"/>

          <l xml:id="SS.6.66.15"><label>1938 ed. 6.66.15</label> adhyāyānāṃ tu ṣaṭṣaṣṭyā
            grathitārthapadakramam |
            <caesura/>
             evam etad aśeṣeṇa tantram uttaram ṛddhimat || </l>

          <l xml:id="SS.6.66.16"><label>1938 ed. 6.66.16</label> spaṣṭagūḍhārthavijñānam
            agāḍham andacetasām |
            <caesura/>
             yathāvidhi yathāpraśnaṃ bhavatāṃ parikīrtitam || </l>

          <l xml:id="SS.6.66.16a"/>

          <l xml:id="SS.6.66.17"><label>1938 ed. 6.66.17</label> sahottaraṃ tv etad
            adhītya sarvaṃ brāhmaṃ vidhānena yathoditena |
            <caesura/>
             na hīyate 'rthān manaso 'bhyupetād etad vaco brahmam atīvasatyam ||</l>
          <p ana="trailer">iti suśrutasaṃhitāyām uttaratantre doṣabhedavikalpo nāma
            ṣaṭṣaṣṭitamo 'dhyāyaḥ ||66 ||</p>
        </div>
        <div>
          <p ana="trailer">iti sauśrute āyurvedaśāstre uttarasthānaṃ samāptam || </p>
        </div>
      </div>
    </body>
  </text>
</TEI>
