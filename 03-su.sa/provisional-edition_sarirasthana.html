<!DOCTYPE html><html xmlns="http://www.w3.org/1999/xhtml" xml:lang="en" lang="en">
   <head>
      <meta http-equiv="Content-Type" content="text/html; charset=UTF-8"/>
      <!--THIS FILE IS GENERATED FROM AN XML MASTER. DO NOT EDIT (5)-->
      <title>The Nepalese Version of the Suśrutasaṃhitā, Śārīrasthāna, based on the Nepalese MSS</title>
      <meta name="author" content=""/>
      <meta name="generator" content="Text Encoding Initiative Consortium XSLT stylesheets"/>
      <meta name="DC.Title" content="The Nepalese Version of the Suśrutasaṃhitā, Śārīrasthāna, based on the Nepalese MSS"/>
      <meta name="DC.Type" content="Text"/>
      <meta name="DC.Format" content="text/html"/>
      <link href="https://www.tei-c.org/release/xml/tei/stylesheet/tei.css" rel="stylesheet" type="text/css"/>
      <link rel="stylesheet" media="print" type="text/css" href="https://www.tei-c.org/release/xml/tei/stylesheet/tei-print.css"/>
   </head>
   <body class="simple" id="TOP">
      <div class="stdheader autogenerated">
         <h1 class="maintitle">The Nepalese Version of the Suśrutasaṃhitā, Śārīrasthāna, based on the Nepalese MSS</h1>
      </div>
      <!--TEI front-->
      <h2>Table of contents</h2>
      <ul class="toc toc_body">
         <li class="toc"><span class="headingNumber">1. </span><a class="toc toc_0" href="#index.xml-body.1_div.1">[Śārīrasthāna]</a><ul class="toc">
               <li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">[Adhyāya 1]</a></li>
               <li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">[Adhyāya 5]</a></li>
            </ul>
         </li>
      </ul>
      <!--TEI body-->
      <div class="tei_body">
         <section class="sthāna" id="index.xml-body.1_div.1">
            <header>
               <h1><span class="headingNumber">1. </span><span class="head">[Śārīrasthāna]</span></h1>
            </header>
            <div class="adhyāya" id="index.xml-body.1_div.1_div.1">
               <h2><span class="headingNumber">1.1. </span><span class="head">[Adhyāya 1]</span></h2>
               <div id="SS.3.1.1" class="l"><span class="">3.1.1</span>athātaḥ sarvvabhūtacintāṃ śārīraṃ vyākhyāsyāmaḥ ||</div><span class="">3.From here on, the text is a duplicate of NAK 5-333, waiting to be edited. KL699
                  is a witness only for the first line, above.</span><div id="SS.3.1.2" class="l"></div>
               <div id="SS.3.1.3" class="l"><span class="">3.1.3</span>sarvvabhūtānāṅ kāraṇam akāraṇaṃ satvarajastamolakṣaṇam aṣṭarūpam akhilasyāsya jagataḥ
                  sa|| ||mbhavahetur avyaktannāma || tad ekam anekeṣāṃ kṣetrajñānām adhiṣṭhānāṃ | samudra
                  ivodakaujasām bhāvānāṃ</div>
               <div id="SS.3.1.4" class="l"><span class="">3.1.4</span>tasmād avyaktān mahān utpadyate talliṅga eva | talliṅgāc ca mahatas tallakṣaṇa evāhaṅkāra
                  utpadyate | sa trividho vaikārikas taijaso bhūtādir iti | tatra vaikārikād ahaṃkārāt
                  tallakṣaṇāny evaikādaśendriyāṇy utpadyante || tadyathā || śrotraṃ tvak cakṣur jjihvā
                  ghrāṇo vāg ghastopasthapāyupādamanānsīti | tatra pūrvvāṇi pañca vuddhīndriyāṇi | itarāṇi
                  pañca karmmendriyāṇi | ubhayātmakam manaḥ | bhūtādes tallakṣaṇāny eva pañcatanmātrāṇy
                  utpadyante || tadyathā || śabdatanmātraṃ | sparśatanmātraṃ | rūpatanmātraṃ | rasatanmātraṃ
                  | gandhatanmātram iti | tebhyo bhūtāni vyomānilānalajalor vvyastebhyas tadviśeṣāḥ
                  śabdasparśarūparasagandhāḥ | evam etāni caturvviṃśati tatvāni vyākhyātāni bhavanti
                  |</div>
               <div id="SS.3.1.5" class="l"><span class="">3.1.5</span>tatra buddhīndriyāṇāṃ śabdādayo viṣayāḥ | karmmendriyāṇāṃ yathāsaṃkhyāvacanādān ānandavisarggaviharaṇāni
                  |</div>
               <div id="SS.3.1.6" class="l"><span class="">3.1.6</span>avyaktam mahān ahaṃkāraḥ pañcatanmātrāṇi cety aṣṭau prakṛtayaḥ śeṣāḥ ṣoḍaśavikārāḥ</div>
               <div id="SS.3.1.7" class="l"><span class="">3.1.7</span>svaṃ svaṃ svaiṣāṃ viṣaye vibhutvaṃ | svayam adhyātmam adhidevan tu | atha vuddher
                  vvrahyā | ahaṃkārasyeśvaraḥ | manasaś candramāḥ | diśaḥ śrotrasya | tvaco vāyuḥ |
                  sūryaś cakṣuṣaḥ | rasanā āpaḥ | pṛthivī ghrāṇasya | vāco 'gniḥ | hastayor indra |
                  pādayor vviṣṇuḥ | pāyor mmitraḥ | prajāpatir upasthasyeti |</div>
               <div id="SS.3.1.8" class="l"><span class="">3.1.8</span>tatra sarvva evācetanaḥ | eṣa varggaḥ | puruṣaś ca pañcaviṃśatitamaś cetayitā | sa
                  tu karaṇakāryasaṃprayuktaḥ saty apy acetanye pradhānasya puruṣakaivalyārthān pravṛttim
                  upadiśanti | kṣīrādīm̐ś cātra hetūr udāharanti ||</div>
               <div id="SS.3.1.9" class="l"><span class="">3.1.9</span>ata ūrdhvam prakṛtipuruṣayoḥ sādharmmyavaidharmmye vyākhyāsyāmaḥ || ubhāv apy anādī
                  ubhāv apy anantau | ubhāv apy anityau | ubhāv apy aparau ubhāv apy aliṅgau ubhau ca
                  sarvvagatāv iti || ekā tu prakṛtir acetanā triguṇā vījadharmmiṇī prasavadharmminī
                  madhyadharmmiṇī ceti | vahavas tu puruṣāś cetanāv antaḥ | aguṇā avījadharmmiṇo prasavadharmmiṇo
                  madhyasthadharmmiṇaś ceti |</div>
               <div id="SS.3.1.10" class="l"><span class="">3.1.10</span>tatra kāraṇānurūpaṃ kāryam iti kṛtvā sarvva evaite ca viśeṣāḥ | satvarajastamomayā
                  bhavanti | tad añcanatvāt tanmayatvāc ca tadguṇe eva puruṣo bhavatīty eke bhāṣante</div>
               <div id="SS.3.1.11" class="l"><span class="">3.1.11</span>vaidyake tu || svabhāvo niyatiḥ kālaḥ pariṇāmastatheś caraḥ | <span class="caesura">    </span> yadṛcchati ca manyante prakṛtim pṛthudarśiṇaḥ ||</div>
               <div id="SS.3.1.12" class="l"><span class="">3.1.12</span>tato jātāni bhūtāni tadguṇāny eva nirddiśet | <span class="caesura">    </span> tebhyas tallakṣaṇaḥ kṛtsno bhūtagrāmaḥ prajāyate ||</div>
               <div id="SS.3.1.13" class="l"><span class="">3.1.13</span>tasyopayogo bhihitaś cikitsām prati sarvvadā | <span class="caesura">    </span> bhūtebhyo pi paran tasmān nāsti cintā cikitsite ||</div>
               <div id="SS.3.1.14" class="l"><span class="">3.1.14</span>yato 'bhihitaṃ tatsambhavadravyasamūho bhūtādir ukta iti | bhautikāni cendriyāṇy āyurvvede
                  varṇṇyante tathaivendriyārthāḥ ||</div>
               <div id="SS.3.1.15" class="l"><span class="">3.1.15</span>bhavati cātra || indriyair indriyārthaṃ tu svaṃ svaṃ gṛhṇāti mānavaḥ | <span class="caesura">    </span> niyataṃ tulyayonitvān nāmyenānyam iti sthitiḥ ||</div>
               <div id="SS.3.1.16" class="l"><span class="">3.1.16</span>na cāyurvvedaśāstreṣūpadiśyante || sarvvagatākṣetrajñanityāś ca asarvvagateṣu ca kṣetrajñeṣv
                  anityeṣu ca puruṣākhyāpakān hetūn udāharanti | āyurvvedasiddhāntād asarvvagatā kṣetrajñā
                  nityāś ca | tiryagyonimānuṣadeveṣu ca sañcaranti | dharmmādharmmanimittaṃ tu etenumānagrāhyāś
                  carāḥ paramaśūkṣmāś cetanāvantaḥ śāśvatāḥ śukrārttavayoḥ sannipāteṣv abhivyajyante
                  | yato 'bhihitam yañ ca mahābhūtaḥ śarīrasamavāyaḥ puruṣa iti | sa khalv eṣa karmmapuruṣaś
                  cikitsāyām adhikṛtaḥ |</div>
               <div id="SS.3.1.17" class="l"><span class="">3.1.17</span>tasya khalu sukhaduḥkhecchādveṣaprayatnaḥ prāṇāpānau vuddhir mmanaḥ saṃkalpo vicāraṇānusmṛtijñānam
                  adhyavasāyo viṣayopalabdhiś ca guṇāḥ |</div>
               <div id="SS.3.1.18" class="l"><span class="">3.1.18</span>sātvikās tu ānṛśaṃsyaṃ samvibhāgarucitā titikṣā satyan dharmma āstikyaṃ jñānaṃ vuddhir
                  mmedhā smṛtir anabhiṣvaṅgatā ca || rājasās tu duḥkhavahulatāghradānaṃ duḥśīlatvam
                  akāruṇyam ānṛtikatvam ahaṃkāro dambho māno harṣaḥ kāmakrodhaś ceti || tāmasās tu viṣāditvaṃ
                  nāstikyam adharmmaśīlatā vuddhinirodho 'jñānaṃ durmmedhastvam akarmmaśīlatā nidrālutvañ
                  ceti ||</div>
               <div id="SS.3.1.19" class="l"><span class="">3.1.19</span>antarikṣās tu śabdaśabdendriyaṃ sarvvacchidrasamūho viviktatā ca | vāyavyās tu sparśaḥ
                  sparśendriyaṃ sarvvaceṣṭāsamūhaḥ sarvvaśarīspandaranaṃ laghutā ca | taijasās tu rūpaṃ
                  rūpendriyaṃ varṇṇasantāpo bhrājiṣṇutā paktir amarṣas taikṣṇyañ ca | āpyās tu raso
                  ca rasendriyaṃ sarvvadravasamūho gurutā śaityaṃ sneho retaś ca | pārthivās tu gandho
                  gandhendriyaṃ sarvvamūrttisamūho gurutā ca |</div>
               <div id="SS.3.1.20" class="l"><span class="">3.1.20</span>tatra satvavahulam ākāśaṃ | rajovahulo vāyuḥ | satvarajovahulo 'gniḥ | satvatamovahula
                  āpaḥ | tamovahulā pṛthivī ||</div>
               <div id="SS.3.1.21" class="l"><span class="">3.1.21</span>bhavati cātra ||</div>
               <div id="SS.3.1.21ab" class="l">anyonyāni praviṣṭāni sarvvāṇy etāni nirddiśet | <span class="caesura">    </span> sve sve dravyeṣu sarvveṣāṃ vyaktalakṣaṇam iṣyate ||</div>
               <div id="SS.3.1.22" class="l"><span class="">3.1.22</span>aṣṭau prakṛtayaḥ proktā vikārāś caiva ṣoḍaśa | <span class="caesura">    </span> kṣetrajñāś ca samāsena svatantraparatantrata iti ||</div>
               <p>śārīrasya prathamo 'dhyāyaḥ || </p>
            </div>
            <div class="adhyāya" id="index.xml-body.1_div.1_div.2">
               <h2><span class="headingNumber">1.2. </span><span class="head" xml:lang="en" lang="en">[Adhyāya 5]</span></h2>
               <p xml:lang="en" lang="en">[provisional edition not yet provided]</p>
               <div id="SS.3.5.1" class="l"><span class="">3.5.1</span>athātaḥ śarīravyākaraṇaṃ śārīram vyākhyāsyāmaḥ ||</div>
            </div>
         </section>
      </div>
      <!--TEI back-->
      <div class="stdfooter autogenerated">
         <div class="footer"><!--standard links to project, institution etc--><a class="plain" href="/">Home</a> </div>
         <address>Date: 2020<br/>
            <!--
	  Generated from index.xml using XSLT stylesheets version 7.54.0
	       based on http://www.tei-c.org/Stylesheets/
	       on 2023-02-19T17:38:04Z.
	       SAXON HE 11.4.
		 --></address>
      </div>
   </body>
</html>