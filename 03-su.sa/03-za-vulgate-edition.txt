<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Printed edition: Ācārya 1931:  Śārīrasthāna</title>
      </titleStmt>

      <publicationStmt>
        <authority>SARIT: Search and Retrieval of Indic Texts</authority>
        <idno>2014-06-24</idno>
        <availability status="restricted">
          <p>Copyright Notice</p>
          <p>Copyright (C) Tsutomu Yamashita and Yasutaka Muroya and SARIT. </p>
          <p>
            <ref target="http://creativecommons.org/licenses/by-sa/3.0/" type="licence">Distributed
              by <ref target="http://sarit.indology.info" type="url">SARIT</ref> under a Creative
              Commons Attribution-ShareAlike 3.0 Unported License. </ref>
          </p>
          <p>Under this licence, you are free<list>
              <item>to Share — to copy, distribute and transmit the work</item>
              <item>to Remix — to adapt the work </item>
            </list></p>
          <p>Under the following conditions:</p>
          <p>
            <list>
              <item>Attribution — You must attribute the work in the manner specified by the author
                or licensor (but not in any way that suggests that they endorse you or your use of
                the work)|</item>
              <item>Share Alike — If you alter, transform, or build upon this work, you may
                distribute the resulting work only under the same or similar license to this
                one|</item>
            </list>
          </p>
          <p>More information and fuller details of this license are given on the Creative Commons
            website|</p>
          <p>SARIT assumes no responsibility for unauthorised use that infringes the rights of any
            copyright owners, known or unknown|</p>
        </availability>
        <date>2013-2016</date>
      </publicationStmt>
      <notesStmt>
        <note type="footnote">Suśrutasaṃhitā (without commentaries) transcribed by Tsutomu Yamashita
          and Yasutaka Muroya on the basis of Y. T. Ācārya's 1931 and 1938 Bombay editions</note>
      </notesStmt>



      <sourceDesc>
        <bibl>
          <title>The Suśrutasaṃhitā of Suśruta, with the Nibandhsangraha Commentary of Śrī
            Ḍalhaṇācārya|</title>
          <editor>Yādavaśarman Trivikramātmaja Ācārya</editor>
          <publisher>Pāndurang Jāvaji</publisher>
          <pubPlace>Bombay</pubPlace>
          <date>1931</date>
          <edition>Revised second edition</edition>
          <note type="footnote">The sūtrasthāna (SS.1) and śārīrasthāna (SS.3) of this SARIT edition
            are mainly based on this edition|</note>
          <note type="footnote">This SARIT edition omits the commentarial material from this
            edition|</note>
        </bibl>
        <bibl>
          <title>Suśrutasamhitā of Suśruta with the Nibandhasaṅgraha Commentary of Śrī Ḍalhanāchārya
            and the Nyāyacandrikā Pañjikā of Śrī Gayadāsāchārya on Nidānasthāna, edited from the
            begining to the 9th ādhyāya of Cikitsāsthāna by Vaidya Jādavji Trikamji Āchārya and the
            rest by Nārāyaṇ Rām Āchārya</title>
          <!-- <editor role="sections:1.1-4.9">Yādavaśarman Trivikramātmaja Ācāryā</editor>
          <editor role="sections:4.10-6.66">Nārāyaṇ Rām Āchārya</editor>-->
          <publisher>Nirṇaya Sāgar Press</publisher>
          <pubPlace>Bombay</pubPlace>
          <date>1938</date>
          <edition>Reprint edition Varanasi/Delhi: Chaukhambha Orientalia, 1992|</edition>
          <note>The nidānasthāna (SS.2), cikitsāsthāna (SS.4) , kalpasthāna (SS.5) and uttaratantra
            (SS.6) are based on this edition</note>
          <note>This SARIT edition omits the commentarial material from this edition|</note>
        </bibl>
        <msDesc xml:id="Sanskrit" xml:lang="en">
          <msIdentifier>
            <idno type="siglum">A</idno>
          </msIdentifier>
        </msDesc>
      </sourceDesc>

    </fileDesc>
    <revisionDesc>
      <change when="2020-04-18">
        <persName>[name of editor]</persName>
      </change>
      <change when="2023-02-23" who="Deepro Chakraborty">Corrections in 3.6, added spaces and caesuras</change>
    </revisionDesc>
  </teiHeader>
  <text xml:lang="sa-Latn">

    <body>

      <div n="3" type="sthāna">
        <head>śārīrasthānam</head>

        <div n="1" type="adhyāya">
          <head>prathamo 'dhyāyaḥ |</head>
          <l xml:id="SS.3.1.1"><label>1931 ed. 3.1.1</label> athātaḥ sarvabhūtacintāśārīraṃ vyākhyāsyāmaḥ || </l>

          <l xml:id="SS.3.1.2"><label>1931 ed. 3.1.2</label> yathovāca bhagavān dhanvantariḥ || </l>

          <l xml:id="SS.3.1.3"><label>1931 ed. 3.1.3</label> sarvabhūtānāṃ kāraṇam akāraṇaṃ
            sattvarajastamolakṣaṇam aṣṭarūpam akhilasya jagataḥ saṃbhavahetur avyaktaṃ nāma | tad
            ekaṃ bahūnāṃ kṣetrajñānām adhiṣṭhānaṃ samudra ivaudakānāṃ bhāvānām || </l>

          <l xml:id="SS.3.1.4"><label>1931 ed. 3.1.4</label> tasmād avyaktān mahān utpadyate talliṅga eva;
            talliṅgāc ca mahatas tallakṣaṇa evāhaṅkāra utpadyate, sa trividho vaikārikastaijaso
            bhūtādir iti; tatra vaikārikādahaṅkārāttaijasasahāyāt tallakṣaṇāny enaikādaśendriyāṇy
            utpadyante, tad yathā --- śrotratvakcakṣurjihvāghrāṇavāgghastopasthapāyupādamanāṃsīti,
            tatra pūrvāṇi pañca buddhīndriyāṇi, itarāṇi pañca karmendriyāṇi, ubhayātmakaṃ manaḥ;
            bhūtāder api taijasasahāyāt tallakṣaṇāny eva pañcatanmātrāṇy utpadyante, tad yathā ---
            śabdatanmātraṃ, sparśatanmātraṃ, rūpatanmātraṃ, rasatanmātraṃ, gandhatanmātram iti;
            teṣāṃ viśeṣāṃ viśeṣāḥ śabdasparśarūparasagandhāḥ; tebhyo bhūtāni vyomānilānalajalorvyaḥ;
            evam eṣā tattvacaturviṃśatir vyākhyātā || </l>

          <l xml:id="SS.3.1.5"><label>1931 ed. 3.1.5</label> tatra, buddhīndriyāṇāṃ śabdādayo viṣayāḥ;
            karmendriyāṇāṃ yathāsaṅkhyaṃ vacanādānānandavisargaviharaṇāni || </l>

          <l xml:id="SS.3.1.6"><label>1931 ed. 3.1.6</label> avyaktaṃ mahānahaṅkāraḥ pañcatanmātrāṇi cety
            aṣṭau prakṛtayaḥ; śeṣāḥ ṣoḍaśa vikārāḥ || </l>

          <l xml:id="SS.3.1.7"><label>1931 ed. 3.1.7</label> svaḥ svaś caiṣāṃ viṣayo 'dhibhūtaṃ; svayam
            adhyātmaṃ; adhidaivataṃ tu---budher brahyā,
            ahaṅkārasyeśvaraḥ, manasaś candramāḥ, diśaḥ śrotrasya, tvaco vāyuḥ, sūryaś cakṣuṣaḥ,
            rasanasyāpaḥ, pṛthivī ghrāṇasya, vāco
              'gniḥ, hastayor indraḥ, pādayor
            viṣṇuḥ, pāyor mitraḥ, prajāpatir upasthasyeti || </l>

          <l xml:id="SS.3.1.8"><label>1931 ed. 3.1.8</label> tatra sarva evācetana eṣa vargaḥ, puruṣaḥ
            pañcaviṃśatitamaḥ kāryakāraṇasaṃyuktaś cetayitā bhavati | saty apy acaitanye pradhānasya
            puruṣakaivalyārthaṃ pravṛttim upadiśanti kṣīrādīṃś cātra hetūn udāharanti || </l>

          <l xml:id="SS.3.1.9"><label>1931 ed. 3.1.9</label> ata ūrdhvaṃ prakṛtipuruṣayoḥ
            sādharmyavaidharmye vyākhyāsyāmaḥ | tadyathā --- ubhāv apy anādī, ubhāv apy anantau,
            ubhāv apy aliṅgau, ubhāv api nityau, ubhāv apy anaparau, ubhau ca sarvagatāv iti; ekā tu prakṛtir acetanā triguṇā bījadharmiṇī
            prasavadharmiṇy amadhyasthadharmiṇī ceti, bahavas tu puruṣāś cetanāvanto 'guṇā
            abījadharmāṇo 'prasavadharmāṇo madhyasthadharmāṇaś ceti || </l>

          <l xml:id="SS.3.1.10"><label>1931 ed. 3.1.10</label> tatra kāraṇānurūpaṃ kāryam iti kṛtvā sarva
            evaite viśeṣāḥ sattvarajastamomayā bhavanti; tadañjanatvāt tanmayatvāc ca tadguṇā eva
            puruṣā bhavantīty eke bhāṣante || </l>

          <l xml:id="SS.3.1.11"><label>1931 ed. 3.1.11</label> vaidyake tu --- svabhāvam īśvaraṃ kālaṃ
            yaddacchāṃ niyatiṃ tathā || pariṇāmaṃ ca manyante prakṛtiṃ pṛthudarśinaḥ || </l>

          <l xml:id="SS.3.1.12"><label>1931 ed. 3.1.12</label> tanmayāny eva bhūtāni tadguṇāny eva cādiśet
            || taiś ca tallakṣaṇaḥ kṛtsno bhūtagrāmo vyajanyata || </l>

          <l xml:id="SS.3.1.13"><label>1931 ed. 3.1.13</label> tasyopayogo 'bhihitaś cikitsāṃ prati sarvadā
            || bhūtebhyo hi paraṃ yasmān nāsti cintā cikitsite || </l>

          <l xml:id="SS.3.1.14"><label>1931 ed. 3.1.14</label> yato 'bhihitaṃ --- tat sambhavadravyasamūho
            bhūtādiruktaḥ; bhautikāni cendriyāṇy āyurvede varṇyante, tathendriyārthaḥ || </l>

          <l xml:id="SS.3.1.15"><label>1931 ed. 3.1.15</label> bhavati cātra--- indriyeṇendiyārthaṃ tu svaṃ
            svaṃ gṛhṇāti mānavaḥ || niyataṃ tulyayonitvānnānyenānyam iti sthitiḥ || </l>

          <l xml:id="SS.3.1.16"><label>1931 ed. 3.1.16</label> na cāyurvedaśāstreṣūpadiśyante sarvagatāḥ
            kṣetrajñā nityāśca; asarvagateṣu ca kṣetrajñeṣu nityapuruṣakhyāpakān hetūn udāharanti;
              āyurvedaśāstrasiddhānteṣv
            asarvagatāḥ kṣetrajñā nityāś ca, tiryagyonimānuṣadeveṣu saṃcaranti dharmādharmanimittaṃ;
            ta ete 'numānagrāhyāḥ paramasūkṣmāścetanāvantaḥ śāśvatā lohitaretasoḥ sannipāteṣv
            abhivyajyante, yato 'bhihitaṃ --- pañcamahābhūtaśarīrisamavāyaḥ puruṣa iti; sa eṣa(eva?)
            karmapuruṣaś cikitsādhikṛtaḥ || </l>

          <l xml:id="SS.3.1.17"><label>1931 ed. 3.1.17</label> tasya sukhaduḥkhe icchādveṣau prayatnaḥ
            prāṇāpānāv unmeṣanimeṣau buddhir manaḥ saṅkalpo vicāraṇā smṛtir vijñānam adhyavasāyo
            viṣayopalabdhiś ca guṇāḥ || </l>

          <l xml:id="SS.3.1.18"><label>1931 ed. 3.1.18</label> sāttvikās tu --- ānṛśaṃsyaṃ saṃvibhāgarucitā
            titikṣā satyaṃ dharma āstikyaṃ jñānaṃ buddhir medhā smṛtir dhṛtir anabhiṣaṅgaś ca;
            rājasās tu --- duḥkhabahulatā'ṭanaśīlatā 'dhṛtirahaṅkāra ānṛtikatvam akāruṇyaṃ dambho
            māno harṣaḥ krodhaś ca; tāmasās tu --- viṣāditvaṃ nāstikyam adharmaśīlatā buddher nidho
            'jñānaṃ durmedhastvam akarmaśīlatā nidrālutvaṃ ceti || </l>

          <l xml:id="SS.3.1.19"><label>1931 ed. 3.1.19</label> āntarikṣāstu---śabdaḥ śabdendriyaṃ
            sarvacchidrasamūho viviktatā ca; vāyavyās tu --- sparśaḥ sparśondriyaṃ sarvaceṣṭāsamūhaḥ
            sarvaśarīraspandanaṃ laghutā ca; taijasās tu --- rūpaṃ rūpendriyaṃ varṇaḥ santāpo
            bhrājiṣṇutā paktir amarṣas taikṣṇyaṃ śauryaṃ ca; āpyās tu --- raso rasanendriyaṃ
            sarvadravasamūho gurutā śaityaṃ sneho retaś ca; pārthivās tu --- gandho gandhendriyaṃ
            sarvamūrtasamūho gurutā ceti || </l>

          <l xml:id="SS.3.1.20"><label>1931 ed. 3.1.20</label> tatra sattvabahulam ākāśaṃ, rajobahulo vāyuḥ,
            sattvarajobahulo 'gniḥ, sattvatamobahulā āpaḥ, tamobahulā pṛthivīti || </l>

          <l xml:id="SS.3.1.21"><label>1931 ed. 3.1.21</label> ślokau cātra bhavataḥ |</l>

          <lg>
            <l xml:id="SS.3.1.21ab">anyonyānupraviṣṭāni sarvāṇy etāni nirdiśet |</l>

            <l xml:id="SS.3.1.21cd">sve sve dravye tu sarveṣāṃ vyaktaṃ lakṣaṇamiṣyate ||</l>








          </lg>
          <l xml:id="SS.3.1.22"><label>1931 ed. 3.1.22</label> aṣṭau prakṛtayaḥ proktā vikārāḥ ṣoḍaśaiva tu
            || kṣetrajñaś ca samāsena svatantraparatantrayoḥ||</l>

          <p ana="trailer">iti suśrutasaṃhitāyāṃ śārīrasthāne sarvabhūtacintāśārīraṃ nāma prathamo
            'dhyāyaḥ ||1 ||</p>
        </div>

        <div n="2" type="adhyāyaḥ">
          <head>dvitīyo 'dhyāyaḥ |</head>
          <l xml:id="SS.3.2.1"><label>1931 ed. 3.2.1</label> athātaḥ śukraśoṇitaśuddhiṃ śārīraṃ vyākhyāsyāmaḥ || </l>

          <l xml:id="SS.3.2.2"><label>1931 ed. 3.2.2</label> yathovāca bhagavān dhanvantariḥ || </l>

          <l xml:id="SS.3.2.3"><label>1931 ed. 3.2.3</label> vātapittaśleṣmaśoṇita-kuṇapagravthipūtipūyakṣīṇamūtrapurīṣaretasaḥ['kuṇapagandhi'iti pā+] prajotpādane na
            samarthā bhavanti || </l>

          <l xml:id="SS.3.2.4"><label>1931 ed. 3.2.4</label> teṣu vātavarṇavedanaṃ vātena, pittavarṇavedanaṃ
            pittena, śleṣmavarṇavedanaṃ śleṣmaṇā, śoṇitavarṇavedanaṃ kuṇapagandhyanalpaṃ ca raktena,
            granthibhūtaṃ śleṣmavātābhyāṃ, pūtipūyanibhaṃ pittaśleṣmabhyāṃ, kṣīṇaṃ prāguktaṃ
            pittamārutābhyāṃ, mūtrapurīṣagandhi sannipāteneti | teṣu
            kuṇapagranthipūtipūyakṣīṇaretasaḥ kṛcchrasādhyāh, mūtrapurīṣaretasastvasādhyāḥ (sādhyamanyacca[ayaṃ pāṭho hastalikhitapustake
            nopalabhayate])iti || </l>

          <l xml:id="SS.3.2.5"><label>1931 ed. 3.2.5</label> ārtavam api tribhir doṣaiḥ śoṇitacaturthaih
            pṛthagdvandvaiḥ samastaiścopasṛṣṭamabījaṃ bhavati; tadapi doṣavarṇavedanādibhir vijñeyam
            | teṣu kuṇapagranthipūtipūyakṣīṇamūtrapurīṣaprakāśamasādhyaṃ sādhyamanyacceti || </l>

          <l xml:id="SS.3.2.6"><label>1931 ed. 3.2.6</label> bhavanti cātra | teṣvādyān śukradoṣāṃs trīn
            snehasvedādibhir jayet || kriyāviśeṣair matimāṃs tathā cottarav(b?)astibhiḥ || </l>

          <l xml:id="SS.3.2.7"><label>1931 ed. 3.2.7</label> pāyayeta naraṃ sarpir bhiṣak kuṇaparetasi ||
            dhātakīpuṣpakhadiradāḍimārjunasādhitam || </l>

          <l xml:id="SS.3.2.8"><label>1931 ed. 3.2.8</label> pāyated athavā sarpiḥ śālasārādisādhitam ||
            granthibhūte śaṭīsaiddhaṃ pālāśe vā'pi bhasmani || </l>

          <l xml:id="SS.3.2.9"><label>1931 ed. 3.2.9</label> parūṣakavaṭādibhyāṃ pūyaprakhye ca sādhitam ||
            prāguktaṃ vakṣyate yac ca tat kāryaṃ kṣīṇaretasi || </l>

          <l xml:id="SS.3.2.10"><label>1931 ed. 3.2.10</label> viṭprabhe pāyayet siddhaṃ citrakośīrahiṅgubhiḥ || [asyāgre 'snehādiś ca kramaḥ kāryaḥ
            ṣaṭsv etāsu vijānatā' ityadhikaḥ pāṭhaḥ kvacid upalabhyate '] snigdhaṃ vāntaṃ viriktaṃ ca
            nirūḍham anuvāsitam || </l>

          <l xml:id="SS.3.2.11"><label>1931 ed. 3.2.11</label> yojayec chukradoṣārtaṃ samyag uttarabastinā ||
            sphaṭikābhaṃ dravaṃ snigdhaṃ madhuraṃ madhugandhi ca || </l>

          <l xml:id="SS.3.2.12"><label>1931 ed. 3.2.12</label> śukramicchanti kecittu tailakṣaudranibhaṃ
            tathā || vidhimuttarabastyantaṃ kuryād ārtavaśuddhaye || </l>

          <l xml:id="SS.3.2.13"><label>1931 ed. 3.2.13</label> strīṇāṃ snehādiyuktānāṃ catasṛṣvārtavārtiṣu
            || kuryāt kalkān picūṃś cāpi pathyāny ācamanāni ca || </l>

          <l xml:id="SS.3.2.14"><label>1931 ed. 3.2.14</label> granthibhūte pibet pāṭhāṃ tryūṣaṇaṃ vṛkṣakāṇi
            ca || durgandhipūyasaṅkāśe majjatulye
            tathā 'rtave || ['durgandhe pūyasaṅkāśe
            'iti pā+] </l>

          <l xml:id="SS.3.2.15"><label>1931 ed. 3.2.15</label> pibed bhadraśriyaḥ kvāthaṃ candanakvātham eva
            ca || śukradoṣaharāṇāṃ ca yathāsvam avacāraṇam || </l>

          <l xml:id="SS.3.2.16"><label>1931 ed. 3.2.16</label>
            yogānāṃ śuddhikaraṇaṃ śeṣāsv apy ārtavārtiṣu ||anne(nnaṃ) śāliyavaṃ madyaṃ hitaṃ
            māṃsaṃ ca pittalam || </l>

          <l xml:id="SS.3.2.17"><label>1931 ed. 3.2.17</label> śaśāsṛkpratimaṃ yat tu yad vā lākṣārasopamam
            || tadārtavaṃ praśaṃsanti yad vāso na virañjayet || </l>

          <l xml:id="SS.3.2.18"><label>1931 ed. 3.2.18</label> tad evātiprasaṅgena pranṛttamanṛtāv api ||
            asṛgdaraṃ vijānīyād ayo
              'nyad raktalakṣaṇāt['vijānīyād uktaṃ lakṣaṇalakṣitam 'iti pā+] || </l>

          <l xml:id="SS.3.2.19"><label>1931 ed. 3.2.19</label> asṛgdaro bhavet sarvaḥ sāṅgamardaḥ savedanaḥ
            || tasyātivṛttau daurbalyaṃ bhramo mūrcchā tamastṛṣā || </l>

          <l xml:id="SS.3.2.20"><label>1931 ed. 3.2.20</label> dāhaḥ pralāpaḥ pāṇḍutvaṃ tandrā rogāś ca
            vātajāḥ || taruṇyā hitasevinyās tam alpopadravaṃ bhiṣak || </l>

          <l xml:id="SS.3.2.21"><label>1931 ed. 3.2.21</label> raktapittavidhānena yathāvat samupācaret ||
            doṣair āvṛtamārgatvād ārtavaṃ naśyati striyāḥ || </l>

          <l xml:id="SS.3.2.22"><label>1931 ed. 3.2.22</label> tatra matsyakulatthāmlatilamāṣasurā hitāḥ ||
            pāne mūtram udaśvic ca dadhi śuktaṃ ca bhojane || </l>

          <l xml:id="SS.3.2.23"><label>1931 ed. 3.2.23</label> kṣīṇaṃ prāgīritaṃ raktaṃ salakṣaṇacikitsitam
            || tathā'pyatra vidhātavyaṃ vidhānaṃ naṣṭaraktavat || </l>

          <l xml:id="SS.3.2.24"><label>1931 ed. 3.2.24</label> evam aduṣṭaśukraḥ śuddhārtavā ca || </l>

          <l xml:id="SS.3.2.25"><label>1931 ed. 3.2.25</label> ṛtau prathamadivasāt prabhṛti brahmacāriṇī
            divāsvapnāñjanāśrupātasnānānulepanābhyaṅganakhacchedanapradhāvanahasanakathanātiśabdaśravaṇāvalekhanānilāyāsān
            pariharet | kiṃ kāraṇaṃ? divā svapanytāḥ svāpaśīlaḥ, añjanādandhaḥ,
            rodanāddhikṛtadṛṣṭiḥ, snānānulepanāhuḥkhaśīlaḥ, tailābhyaṅgāt kuṣṭhī, nakhāpakartanāt
            kunakhī pradhāvanāccañcalaḥ, hasanācchyāvadantauṣṭhatālujihvāḥ, pralāpī cātikathanāt,
            atiśabdaśravaṇādbadhiraḥ, avalekhanāt khalatiḥ, mārutāyāsasevanādunmatto garbho
            bhavatīty evam etān pariharet | darbhasaṃstaraśāyinīṃ karatalaśarāvaparṇānyatamabhojinīṃ
            haniṣyaṃ, tryahaṃ ca bhartuḥ saṃrakṣet | tataḥ śuddhasnātāṃ caturthe hany ahatavāsāṃ samalaṅkṛtāṃ kṛtamaṅgalasvastivācanāṃ bhartāraṃ
            darśayet | tat kasya hetoḥ? || </l>

          <l xml:id="SS.3.2.26"><label>1931 ed. 3.2.26</label> pūrvaṃ paśyed ṛtusnātā yādṛśaṃ naramaṅganā ||
            tādṛśaṃ janayet putraṃ bhartāraṃ darśayed ataḥ || </l>

          <l xml:id="SS.3.2.27"><label>1931 ed. 3.2.27</label> tato vidhānaṃ purtīyam upādhyāyaḥ samācaret ||
            karmānte ca kramaṃ hyenamārabheta vicakṣaṇaḥ || </l>

          <l xml:id="SS.3.2.28"><label>1931 ed. 3.2.28</label> tato 'parāhṇe pumān māsaṃ brahmacārī
            sarpiḥsnigdhaḥ sarpiḥkṣīrābhyāṃ śālyodanaṃ bhuktvā māsaṃ brahmacāriṇīṃ tailasnigdhāṃ
            tailamāṣottarāhārāṃ nārīmupeyādrātrau sāmādibhir-abhiviśvāsya; vikalpayaivaṃ
            caturthyāṃ ṣāṣṭhyāmaṣṭamyāṃ daśamyāṃ dvādaśyāṃ copeyāditi putrakāmaḥ || </l>

          <l xml:id="SS.3.2.29"><label>1931 ed. 3.2.29</label> eṣūttarottaraṃ vidyādāyurārogyameva ca ||
            prajāsaubhāgyamaiśvaryaṃ balaṃ ca divaseṣu vai || </l>

          <l xml:id="SS.3.2.30"><label>1931 ed. 3.2.30</label> ataḥ paraṃ pañcamyāṃ saptamyāṃ
            navamyāmekādaśyāṃ ca strīkāmaḥ; trayodaśīprabhṛtayo nindyāḥ || </l>

          <l xml:id="SS.3.2.31"><label>1931 ed. 3.2.31</label> tatra prathame divase ṛtumatyāṃ
            maithunagama(nama?)nāyuṣyaṃ puṃsāṃ bhavati, yaś ca tatrādhīyate garbhaḥ sa prasavamāno
              vimucyate; dvitīye 'pyevaṃ sūtikāgṛhe vā; tṛtīye
            'pyevamasaṃpūrṇāṅgo 'lpāyurvā bhavati; caturthe tu saṃpūrṇāṅgo dīrghāyuś ca bhavati |
            naca pravartamāne rakte bījaṃ praviṣṭaṃ guṇakaraṃ bhavati, yathā nadyāṃ pratisrotaḥ
            plāvidravyaṃ prakṣiptaṃ pratinivartate nordhnaṃ gacchati tadvadeva draṣṭavyam |
            tasmānniyamavatīṃ trirātraṃ pariharet | ataḥ paraṃ māsādupeyāt || </l>

          <l xml:id="SS.3.2.32"><label>1931 ed. 3.2.32</label> labdhagarbhāyāścaiteṣv ahaḥsu
            lakṣmaṇāvaṭaśuṅgāsahadevāviśvadevānām anyatamaṃ kṣīreṇābhiṣutya trīṃścaturovā bindūn
            dadyāddakṣiṇe nāsāpuṭe putrakāmāyai[asyāgre 'vāme duhitṛkāmāyai' ityadhikaṃ
            pathyate kvacitpustake |], na ca tānniṣṭhīvet || </l>

          <l xml:id="SS.3.2.33"><label>1931 ed. 3.2.33</label> dhruvaṃ caturṇāṃ sānnidhyād garbhaḥ
            syādvidhipūrvakaḥ || ṛtukṣetrāmbubījānāṃ sāmagryādaṅkuro yathā || </l>

          <l xml:id="SS.3.2.34"><label>1931 ed. 3.2.34</label> evaṃ jātā rūpavantaḥ sattvavantaścirāyuṣaḥ || bhavantyṛṇasya moktāraḥ satputrāḥ putriṇe(ṇo) hitāḥ || </l>

          <l xml:id="SS.3.2.35"><label>1931 ed. 3.2.35</label> tatra tejodhātuḥ sarvavarṇānāṃ prabhavaḥ, sa
            yadā garbhotoattāvabdhātuprāyo bhavati tadā garbhaṃ gauraṃ karoti, pṛthivīdhātuprāyaḥ
            kṛṣṇaṃ, pṛthivyākāśadhātuprāyaḥ kṛṣṇaśyāmaṃ, toyākāśadhātuprāyo gauraśyāmam |
            yādṛgvarṇam āhāram upasevate garbhiṇī tādṛgvarṇaprasavā bhavatīty eke bhāṣante | tatra
            dṛṣṭibhāgam apratipannaṃ tejo jātyandhaṃ karoti, tad eva raktānugataṃ raktākṣaṃ,
            pittānugataṃ piṅgākṣaṃ, śleṣmānugataṃ śuklākṣaṃ, vātānugataṃ vikṛtākṣam iti || </l>

          <l xml:id="SS.3.2.36"><label>1931 ed. 3.2.36</label> bhavanti cātra | ghṛtapiṇḍo
            yathaivāgnim āśritaḥ pranilīyate || visarpaty ārtavaṃ nāryās tathā puṃsāṃ samāgame || </l>

          <l xml:id="SS.3.2.37"><label>1931 ed. 3.2.37</label> bīje 'ntarvāyunā dnau jīvau kukṣimāgatau ||
            yamāv ity abhidhīyete dharmetarapuraḥsarau || </l>

          <l xml:id="SS.3.2.38"><label>1931 ed. 3.2.38</label> pitroratyalpabījatvād āsekyaḥ puruṣo bhavet
            || sa śukraṃ prāśya labhate dhvajocchrāyamasaṃśayam || </l>

          <l xml:id="SS.3.2.39"><label>1931 ed. 3.2.39</label> yaḥ pūtiyonau jāyeta sa saugandhikasaṃjñitaḥ
            || sa yoniśephasorgandhamādhrāya labhate balam || </l>

          <l xml:id="SS.3.2.40"><label>1931 ed. 3.2.40</label> sve gude 'brahmacaryādyaḥ strīṣu puṃvat
            pravartate || kumbhīkaḥ sa ca vijñeya, īrṣyakaṃ śṛṇu cāparam || </l>

          <l xml:id="SS.3.2.41"><label>1931 ed. 3.2.41</label> dṛṣṭvā vyavāyamany eṣāṃ vyavāye yaḥ pravartate
            || īrṣyakaḥ sa ca vijñeyaḥ,ṣaṇḍakaṃ śṛṇu pañcamam || </l>

          <l xml:id="SS.3.2.42"><label>1931 ed. 3.2.42</label> yo bhāryāyāmṛtau mohād aṅganeva pravartate ||
            tataḥ strīceṣṭitākāro jāyate ṣaṇḍasaṃjñitaḥ || </l>

          <l xml:id="SS.3.2.43"><label>1931 ed. 3.2.43</label> ṛtau puruṣavadvā'pi pravartetāṅganā yadi ||
            tatra kanyā yadi bhavet sā bhavennaraceṣṭitā || </l>

          <l xml:id="SS.3.2.44"><label>1931 ed. 3.2.44</label> āsekyaś ca sugandhī ca kumbhīkaś cerṣyakas
            tathā || saretasas tv amī jñeyā aśukraḥ ṣaṇḍa(ṇḍha)saṃjñitaḥ || </l>

          <l xml:id="SS.3.2.45"><label>1931 ed. 3.2.45</label> anayā viprakṛtyā tu teṣāṃ śukravahāḥ sirāḥ ||
            harṣāt sphuṭatvam āyānti dhvajocchrāyas tato bhavet || </l>

          <l xml:id="SS.3.2.46"><label>1931 ed. 3.2.46</label> āhārācāraceṣṭābhir yādṛśībhiḥ samanvitau ||
            strīpuṃsau samupeyātāṃ tayoḥ putro 'pi tādṛśaḥ || </l>

          <l xml:id="SS.3.2.47"><label>1931 ed. 3.2.47</label> yadā nāryāv upeyātāṃ vṛṣasyantyau kathaṃcana
            || muñcantyau śukram anyonyam anasthis tatra jāyate || </l>

          <l xml:id="SS.3.2.48"><label>1931 ed. 3.2.48</label> ṛtusnātā tu yā nārī svapne maithunam āvahet ||
            ārtavaṃ vāyur ādāya kukṣau garbhaṃ karoti hi || </l>

          <l xml:id="SS.3.2.49"><label>1931 ed. 3.2.49</label> māsi māsi vivardheta garbhiṇyā garbhalakṣaṇam
            || kalalaṃ jāyate tasyā varjitaṃ paitṛkair guṇaiḥ || </l>

          <l xml:id="SS.3.2.50"><label>1931 ed. 3.2.50</label> sarpavṛścikakūṣmāṇḍavikṛtākṛtayaś ca ye ||
            garbhās tv ete striyāś caiva jñeyāḥ pāpakṛtā bhṛśam || </l>

          <l xml:id="SS.3.2.51"><label>1931 ed. 3.2.51</label> garbho vātaprakopeṇa dauhṛde vāvamānite ||
            bhavet kubjaḥ kuṇiḥ paṅgurmūko minmina eva vā || </l>

          <l xml:id="SS.3.2.52"><label>1931 ed. 3.2.52</label> mātāpitros tu nāstikyādaśubhaiś ca purākṛtaiḥ
            || vātādīnāṃ ca kopena garbho vikṛtim āpnuyāt || </l>

          <l xml:id="SS.3.2.53"><label>1931 ed. 3.2.53</label> malālpatvād ayogāc ca vāyoḥ pkvāśayasya ca ||
            vātamūtrapurīṣāṇi na garbhasthaḥ karoti hi || </l>

          <l xml:id="SS.3.2.54"><label>1931 ed. 3.2.54</label> jarāyuṇā mukhe cchanne kaṇṭhe ca kalhaveṣṭite
            || vāyor mārganirodhāc ca na garbhasthaḥ praroditi || </l>

          <l xml:id="SS.3.2.55"><label>1931 ed. 3.2.55</label> niḥśvāsocchvāsasaṅkṣobhasvapnān garbho
            'dhigacchati || māturniśvasitocchvāsasaṅkṣobhasvapnasaṃbhavān || </l>

          <l xml:id="SS.3.2.56"><label>1931 ed. 3.2.56</label> sanniveśaḥ śarīrāṇāṃ dantānāṃ patanodbhavau
            || taleṣv asaṃbhavo yaś ca romṇāmetat svabhāvataḥ || </l>

          <l xml:id="SS.3.2.57"><label>1931 ed. 3.2.57</label> bhāvitāḥ pūrvadeheṣu satataṃ śāstrabuddhayaḥ
            || bhavanti sattvabhūyiṣṭhāḥ pūrvajātismarā narāḥ || </l>

          <l xml:id="SS.3.2.58"><label>1931 ed. 3.2.58</label> karmaṇā codito yena tadāpnoti punarbhave ||
            abhyastāḥ pūrvadehe ye tāneva bhajate guṇān ||</l>

          <p ana="trailer">iti suśrutasaṃhitāyāṃ śārīrasthāne śukraśoṇitaśuddhiśārīraṃ nāma dvitīyo
            'dhyāyaḥ ||2 ||</p>
        </div>

        <div n="3" type="adhyāyaḥ">
          <head>tṛtīyo 'dhyāyaḥ |</head>
          <l xml:id="SS.3.3.1"><label>1931 ed. 3.3.1</label> athāto garbhāvakrānti śārīraṃ vyākhyāsyāmaḥ || </l>

          <l xml:id="SS.3.3.2"><label>1931 ed. 3.3.2</label> yathovāca bhagavān dhanvantariḥ || </l>

          <l xml:id="SS.3.3.3"><label>1931 ed. 3.3.3</label> saumyaṃ śukramārtavamāgneyamitareṣāmapyatra
            bhūtānāṃ sānnidhyamastyaṇunā viśeṣeṇa,
            parasparopakārātparasparānugrahātparasparānupraveśāc ca || </l>

          <l xml:id="SS.3.3.4"><label>1931 ed. 3.3.4</label> tatra strīpuṃsayoḥ saṃyoge tejaḥ
            śarīrādvāyurudīrayati, tatastejonilasannipātacchukraṃ cyutaṃ yonimabhipratipadyate
            saṃsṛjyate cārtavena, tato 'gnīṣomasaṃyogāt (garbho?) saṃsṛjyamāno (garbho?)
            garbhāśayamanupratipadyate kṣetrajño vedayitā spraṣṭā ghrātā draṣṭā śrotā rasayitā
            puruṣaḥ sraṣṭā gantā sākṣī dhātā vaktā yaḥ ko 'sāvityevam ādibhiḥ
            paryāyavācakairnāmabhir abhidhīyate dainasaṃ(yo?)gādakṣayo 'cintyo bhūtātmanā
            sahānvakṣaṃ sattvarajastamobhir daināsurairaparaiś ca bhāvair vāyunā'bhipreryamāṇaḥ,
            garbhāśayamanupraniśyāvatiṣṭhate || </l>

          <l xml:id="SS.3.3.5"><label>1931 ed. 3.3.5</label> tatra śukrabāhulyāt pumān, ārtavabāhulyāt strī,
            sāmyādubhayor napuṃsakam iti || </l>

          <l xml:id="SS.3.3.6"><label>1931 ed. 3.3.6</label> ṛtus tu dvādaśarātraṃ bhavati dṛṣṭārtavaḥ;
            adṛṣṭārtavā'pyastītyeke bhāṣante || </l>

          <l xml:id="SS.3.3.7"><label>1931 ed. 3.3.7</label> bhavanti cātra | pīnaprasannavadanāṃ
            praklinnātmamukhadvijām || narakāmāṃ priyakathāṃ srastakukṣyakṣimūrdhajām || </l>

          <l xml:id="SS.3.3.8"><label>1931 ed. 3.3.8</label> sphuradbhujakucaśroṇinābhyūrujaghanasphicam ||
            harśautsukyaparāṃ cāpi vidyādṛtumatīm iti || </l>

          <l xml:id="SS.3.3.9"><label>1931 ed. 3.3.9</label> niyataṃ divase 'tīte saṅkucatyambujaṃ yathā ||
            ṛtau vyatīte nāryās tu yoniḥ saṃvriyate tathā || </l>

          <l xml:id="SS.3.3.10"><label>1931 ed. 3.3.10</label> māsenopacitaṃ kāle dhamanībhyāṃ tadārtavam ||
            īṣatkṛṣṇaṃ vigandhaṃ ca vāyuryonimukhaṃ nayet || </l>

          <l xml:id="SS.3.3.11"><label>1931 ed. 3.3.11</label> tadvarṣāddvādaśāt kāle vartamānamasṛk punaḥ
            || jarāpakvaśarīrāṇāṃ yāti pañcāśataḥ kṣayam || </l>

          <l xml:id="SS.3.3.12"><label>1931 ed. 3.3.12</label> yugmeṣu tu pumān prokto divaseṣv anyathā'balā
            || puṣpakāle śucistasmād apatyārthī striyaṃ vrajet || </l>

          <l xml:id="SS.3.3.13"><label>1931 ed. 3.3.13</label> tatra sadyogṛhītagarbhāyā liṅgāni---śramo
            glāniḥ pipāsā sakthisadanaṃ śukraśoṇitayor avabandhaḥ sphuraṇaṃ ca yoneḥ || </l>

          <l xml:id="SS.3.3.14"><label>1931 ed. 3.3.14</label> stanayoḥ kṛṣṇamukhatā romarājyudgamas tathā
            || akṣipakṣmāṇi cāpyasyāḥ saṃmīlyante viśeṣataḥ || </l>

          <l xml:id="SS.3.3.15"><label>1931 ed. 3.3.15</label> akāmataśchardayati gandhādudvijate śubhāt ||
            prasekaḥ sadanaṃ cāpi garbhiṇyā liṅgamucyate || </l>

          <l xml:id="SS.3.3.16"><label>1931 ed. 3.3.16</label> tadā prabhṛti
            vyavāyaṃ vyāyāmamatitarpaṇamatikarśanaṃ divāsvapnaṃ rātrijāgaraṇaṃ śokaṃ yānārohaṇaṃ bhayamutkaṭukāsanaṃ caikāntataḥ snehādikriyāṃ
            śoṇitamokṣaṇaṃ cākāle vegavidhāraṇaṃ ca na seveta || </l>

          <l xml:id="SS.3.3.17"><label>1931 ed. 3.3.17</label> doṣābhighātairgarbhiṇyā yo yo bhāgaḥ
            prapīḍyate || sa sa bhāgaḥ śiśostasya garbhasthasya prapīḍyate || </l>

          <l xml:id="SS.3.3.18"><label>1931 ed. 3.3.18</label> tatra prathame māsi kalalaṃ jāyate; dvitīye
            śītoṣmānilairabhiprapacyamānānāṃ mahābhūtānāṃ saṃghāto ghanaḥ saṃjāyate yadi piṇḍaḥ
            pumān, strī cet peśī, napuṃsakaṃ cedarbudamiti; tṛtīye hastapādaśirasāṃ pañca piṇḍakā
            nirvartante 'ṅgapratyaṅgavibhāgaś ca sūkṣmo bhavati; caturthe sarvāṅgapratyaṅgavibhāgaḥ
            pravyakto bhavati, garbhahṛdayapravyaktibhāvāc cetanādhātur abhivyakto bhavati, kasmāt?
            tatsthānatvāt ; tasmād garbhaś caturthe māsy abhiprāyam indriyārtheṣu karoti, dvihṛdayāṃ
            ca nārīṃ dauhṛdinīm ācakṣate, dauhṛdavimānanāt kubjaṃ kuṇiṃ khañjaṃ jaḍaṃ vāmanaṃ
            vikṛtākṣamanakṣaṃ vā nārī sutaṃ janayati, tasmāt sā yad yad icchet tat tat tasyai
            dāpayet, labdhadauhṛdā hi vīryavantaṃ cirāyuṣaṃ ca putraṃ janayati || </l>

          <l xml:id="SS.3.3.19"><label>1931 ed. 3.3.19</label> bhavati cātra | indriyārthāṃs tu yān yān sā
            bhoktumicchati garbhiṇī garbhābādhabhayāt tāṃs tān bhiṣag āhṛtya dāpayet || </l>

          <l xml:id="SS.3.3.20"><label>1931 ed. 3.3.20</label> sā prāptadauhṛdā putraṃ janayeta guṇānvitam
            || alabdhadauhṛdā garbhe labhetātmani vā bhayam || </l>

          <l xml:id="SS.3.3.21"><label>1931 ed. 3.3.21</label> yeṣu yeṣv indriyārtheṣu dauhṛde vai vimānanā
            || prajāyeta sutasyārtistasmiṃstasmiṃstathendriye || </l>

          <l xml:id="SS.3.3.22"><label>1931 ed. 3.3.22</label> rājasandarśane yasyā daurhṛdaṃ jāyate striyāḥ
            || arthavantaṃ mahābhāgaṃ kumāraṃ sā prasūyate || </l>

          <l xml:id="SS.3.3.23"><label>1931 ed. 3.3.23</label> dukūlapaṭṭakauśeyabhūṣaṇādiṣu dauhṛdāt ||
            alaṅkāraiṣiṇaṃ putraṃ lalitaṃ sā prasūyate || </l>

          <l xml:id="SS.3.3.24"><label>1931 ed. 3.3.24</label> āśrame saṃyatātmānaṃ dharmaśīlaṃ prasūyate ||
            devatāpratimāyāṃ tu prasūte pārṣadopamam || darśane vyālajātīnāṃ hiṃsāśīlaṃ prasūyate || </l>

          <l xml:id="SS.3.3.25"><label>1931 ed. 3.3.25</label> godhāmāṃsāśane putraṃ suṣupsuṃ dhāraṇātmakam | gavāṃ māṃse tu balinaṃ sarvakleśasahaṃ tathā || </l>

          <l xml:id="SS.3.3.26"><label>1931 ed. 3.3.26</label> māhiṣe daurhṛdācchūraṃ raktākṣaṃ lomasaṃyutam || varāhamāṃsāt svapnāluṃ śūraṃ
            saṃjanayet sutam || </l>

          <l xml:id="SS.3.3.27"><label>1931 ed. 3.3.27</label> mārgādvikrāntajaṅghālaṃ sadā vanacaraṃ sutam
            || sṛmarādvignimanasaṃ nityabhītaṃ ca taittirāt || </l>

          <l xml:id="SS.3.3.28"><label>1931 ed. 3.3.28</label> ato 'nukteṣu yā nārī samabhidhyāti daurhṛdam
            || śarīrācāraśīlaiḥ sā samānaṃ janayiṣyati || </l>

          <l xml:id="SS.3.3.29"><label>1931 ed. 3.3.29</label> karmaṇā coditaṃ jantor bhavitavyaṃ punar
            bhavet || yathā tathā daivayogād daurhṛdaṃ janayed dhṛdi || </l>

          <l xml:id="SS.3.3.30"><label>1931 ed. 3.3.30</label> pañcame manaḥpratibuddhataraṃ bhavati, ṣaṣṭhe
            buddhiḥ, saptame sarvāṅgapratyaṅgavibhāgaḥ pravyaktataraḥ, aṣṭame+asthirībhavaty ojaḥ, tatra jātaś cen na jīven nirojastvān- nairṛtabhāgatvāc ca ['nairṛtabhāgadheyatvāt 'iti pā+], tato baliṃ māṃsaudanamasmai dāpayet?
            navamadaśamaikādaśadvādaśānām anyatamasmin jāyate, ato 'nyathā vikārī bhavati || </l>

          <l xml:id="SS.3.3.31"><label>1931 ed. 3.3.31</label> mātus tu khalu rasavahāyāṃ nāḍyāṃ
            garbhanābhināḍī pratibaddhā, sā'sya māturāhārarasavīryamabhivahati |
            tenopasnehenāsyābhivṛddhir bhavati | asaṃjātāṅgapratyaṅgapravibhāgamāniṣekāt['asañjātāṅgapratyaṅgavibhāgaṃ tu garbhe niṣekāt prabhṛti'iti pā+]
            prabhṛti sarvaśarīrāvayavānusāriṇīnāṃ rasavahānāṃ tiryaggatānāṃ dhamanīnām upasneho
            jīvayati || </l>

          <l xml:id="SS.3.3.32"><label>1931 ed. 3.3.32</label> garbhasya khalu saṃbhavataḥ pūrvaṃ śiraḥ
            saṃbhavatītyāha śaunakaḥ, śiromūlatvāt -pradhānendriyāṇāṃ;
            hṛdayam iti kṛtavīryo, buddhermanasaś ca sthānatvāt ; nābhir iti pārāśaryaḥ, tato hi
            vardhate deho dehinaḥ; pāṇipādam iti mārkaṇḍeyaḥ, tanmūlatvācceṣṭāyā garbhasya;
            madhyaśarīram iti subhūtirgautamaḥ, tannibaddhatvāt sarvagātrasaṃbhavasya | tat tu na
            samyak, sarvāṇyaṅgapratyaṅgāni yugapat saṃbhavantīty āha dhanvantariḥ, garbhasya
            sūkṣmatvānnopalabhyante vaṃśāṅkuravac cūtaphalavac ca; tadyathā---cūtaphale paripakve
            keśaramāṃsāsthimajjānaḥ pṛthak pṛthag dṛśyante, kālaprakarṣāt; tāny eva taruṇe
            nopalabhyante, sūkṣmatvāt ; teṣāṃ sūkṣmāṇāṃ keśarādīnāṃ kālaḥ pravyaktatāṃ karoti;
            etenaiva vaṃśāṅkuro 'pi vyākhyātaḥ | evaṃ garbhasya tāruṇye sarveṣv aṅgapratyaṅgeṣu
            satsv api saukṣmyādanupalabdhiḥ, tānyeva kālaprakarṣāt pravyaktāni bhavanti || </l>

          <l xml:id="SS.3.3.33"><label>1931 ed. 3.3.33</label> tatra garbhasya
            pitṛjamātṛjarasajātmajasattvajasātmyajāni śarīralakṣaṇāni vyākhyāsyāmaḥ | garbhasya,
            keśaśmaśrulomāsthinakhadantasirāsnāyudhamanīretaḥprabhṛtīni sthirāṇi pitṛjāni,
            māṃsaśoṇitamedomajjahṛnnābhiyakṛtplīhāntragudaprabhṛtīni mṛdūni mātṛjāni, śarīropacayo
            balaṃ varṇaḥ sthitirhāniś ca rasajāni, indriyāṇi jñānaṃ vijñānamāyuḥ sukhaduḥkhādikaṃ
            cātmajāni, sattvajānyuttaratra vakṣyāmaḥ, vīryamārogyaṃ balavarṇau medhā ca sātmyajāni
            || </l>

          <l xml:id="SS.3.3.34"><label>1931 ed. 3.3.34</label> tatra yasyā dakṣiṇe stane prāk payodarśanaṃ
            bhavati dakṣiṇākṣimahattvaṃ ca pūrvaṃ ca dakṣiṇaṃ sakthyutkarṣati vāhulyāc ca
            punnāmadheyeṣu dravyeṣu daurhṛdamabhidhyāyati svapneṣu copalabhate
            padmotpalakumudāmrātakādīni punnāmanyeva prasannamukhavarṇā ca bhavati tāṃ brūyāt putramiyaṃ janayiṣyatīti, tadviparyaye kanyāṃ, yasyāḥ pārśvadvayamunnataṃ
            purastānnirgatamudaraṃ prāgabhihitalakṣaṇaṃ ca tasyā napuṃsakam iti vidyāt, yasyā madhye
            nimnaṃ droṇībhūtamudaraṃ sā yugmaṃ prasūyata iti || </l>

          <l xml:id="SS.3.3.35"><label>1931 ed. 3.3.35</label> bhavanti cātra devatābrāhmaṇaparāḥ
            śaucācārahite ratāḥ || mahāguṇān prasūyante viparītās tu nirguṇān || </l>

          <l xml:id="SS.3.3.36"><label>1931 ed. 3.3.36</label> aṅgapratyaṅganirvṛttiḥ svabhāvādeva jāyate ||
            aṅgapratyaṅganirvṛttau ye bhavanti guṇāguṇāḥ || te te garbhasya vijñeyā
            dharmādharmanimittajāḥ ||</l>

          <p ana="trailer">iti suśrutasaṃhitāyāṃ śārīrasthāne garbhāvakrāntiśārīraṃ nāma tṛtīyo
            'dhyāyaḥ ||3 ||</p>
        </div>

        <div n="4" type="adhyāyaḥ">
          <head>caturtho 'dhyāyaḥ |</head>
          <l xml:id="SS.3.4.1"><label>1931 ed. 3.4.1</label> athāto garbhavyākaraṇaṃ (nāma) śārīraṃ
            vyākhyāsyāmaḥ || </l>

          <l xml:id="SS.3.4.2"><label>1931 ed. 3.4.2</label> yathovāca bhagavān dhavantariḥ || </l>

          <l xml:id="SS.3.4.3"><label>1931 ed. 3.4.3</label> agniḥ somo vāyuḥ sattvaṃ rajastamaḥ
            pañcendriyāṇi bhūtātmeti prāṇāḥ || </l>

          <l xml:id="SS.3.4.4"><label>1931 ed. 3.4.4</label> tasya khalvevaṃpravṛttasya śukraśoṇitasyābhipacyamānasya['śukraśoṇitasya'iti keṣu cid
            dhastalikhitapustakeṣu nopalabhyate |] mānasya kṣīrasyeva santānikāḥ sapta tvaco bhavanti | tasāṃ prathamā 'vabhāsinī
            nāma, yā sarvavarṇān avabhāsayati pañcavidhāṃ ca chāyāṃ prakāśayati, sā vrīher
            aṣṭādaśabhāgapramāṇā, siddhmapadmakaṃṭakādhiṣṭhānā; dvitīyā lohitā nāma,
            vrīhiṣoḍaśabhāgapramāṇā, tilakalakanyacchavyaṅgādhiṣṭhānā; tṛtīyā śvetā
            nāma,vrīhidvādaśabhāgapramāṇā, carmadalājagallīmaśakādhiṣṭhānā; carurthī tāmrā nāma
            vrīheraṣṭabhāgapramāṇā, vividhakilāsakuṣṭhādhiṣṭhānā; pañcamī vedinī nāma,
            vrīhipañcabhāgapramāṇā, kuṣṭhavisarpādhiṣṭhānā; ṣaṣṭhī rohiṇī nāma, vrīhipramāṇā,
            granthyapacyarbudaślīpadagalagaṇḍādhiṣṭhānā; saptamī māṃsadharā nāma, vrīhidvayapramāṇā,
            bhagandaravidradhyarśo 'dhiṣṭhānā | yadetat pramāṇaṃ nirdiṣṭaṃ tanmāṃsaleṣv avakāśeṣu,
            na lalāṭe sūkṣmāṅgulyādiṣu; yato
            vakṣyatyudareṣu---vrīhimukhenāṅguṣṭhodarapramāṇamavagāḍhaṃ vidhyediti || ['śarīre ṣaṭ tvacaḥ;-----'(ca.śā.a.7.sū.5) |
            'ṣaṣṭhī tu prāṇadharā' iti āṣṭāṅgasaṃgrahe pāṭhaḥ | 'tvaco nāma---sarvadehāvaraṇarūpā
            bhūmiḥ sparśanevdriyasya srotasāñ ca svedavahānāṃ, romṇām api saromakūpānām | tāḥ
            sthūladaṣṭyā staradvayavibhaktāḥ---bahistvagbhāgo 'ntarastvagbhāgaśceti | tatra
            bahistvaṅnāmātīva tanvī kṛṣṇagaurādivarṇādhārā vahnisparśena ploṣapiḍakāvyañjanā ca |
            antastvaḍnāma sthūlā śarīrābhir akṣaṇī snehādikarṣaṇī ca | saiva pradhānāyatanaṃ
            sparśabhūmeḥ svedasrutāñca mārgāṇām'(pratyakṣaśārīra pra. bhā.pṛ+ 5-6) |] </l>

          <l xml:id="SS.3.4.5"><label>1931 ed. 3.4.5</label> kalāḥ khalvapi sapta saṃbhavanti
            dhātvāśayāntaramaryādāḥ || </l>

          <l xml:id="SS.3.4.6"><label>1931 ed. 3.4.6</label>
            bhavataś cātra |['bhavanti cātra'iti pā+] yathā hi sāraḥ kāṣṭheṣu chidyamāneṣu
            dṛśyate || tathā dhāturhi māṃseṣu chidyamāneṣu dṛśyate || </l>

          <l xml:id="SS.3.4.7"><label>1931 ed. 3.4.7</label> snāyubhiś ca praticchannān santatāṃś ca
            jarāyuṇā || śleṣmaṇā veṣṭitāṃś cāpi kalābhāgāṃs tu tān viduḥ || ['asyāgre
            ''dhātvāśayāntare 'nnasya yaḥ kledastvadhiṣṭhati | dehoṣmaṇā vipakvas tu sā
            kaletyabhidhīyate ' ityadhikaṃ paṭhyate kvacitpustake |] </l>

          <l xml:id="SS.3.4.8"><label>1931 ed. 3.4.8</label> tāsaṃ prathamā māṃsadhārā nāma; yasyāṃ māṃse sirāsnāyudhamanīsrotasāṃ pratānā
            bhavanti || ['māṃsagatānāṃ'iti hārāṇacandrasaṃmataḥ pāṭhaḥ | 'māṃsasirāsnāyudhamanīsrotasāṃ'
            iti vai.paṃ.hariprapannasaṃmataḥ pāṭhaḥ | viśeṣavivaraṇaṃ tu rasayogasāgarasyopoddhāte
            164-165 pṛṣṭhayor draṣṭavyam |] </l>

          <l xml:id="SS.3.4.9"><label>1931 ed. 3.4.9</label> bhavati cātra | yathā bisamṛṇālāni vivardhante
            samantataḥ || bhūmau paṅkodakasthāni tathā māṃse sirādayaḥ || </l>

          <l xml:id="SS.3.4.10"><label>1931 ed. 3.4.10</label> dvitīyā raktadharā nāma māṃsasyābhyantarataḥ,
            tasyāṃ śoṇitaṃ viśeṣataś ca sirāsu yakṛtplīhnoś ca bhavati || </l>

          <l xml:id="SS.3.4.11"><label>1931 ed. 3.4.11</label> bhavati cātra | vṛkṣādyathābhiprahatāt
            kṣīriṇaḥ kṣīramāvahet || māṃsādevaṃ kṣatāt kṣipraṃ śoṇitaṃ
              saṃprasicyate || </l>

          <l xml:id="SS.3.4.12"><label>1931 ed. 3.4.12</label> tṛtīyā medodharā nāma; medo hi
            sarvabhūtānāmudarasthamaṇvasthiṣu ca, mahatsu ca majjā bhavati || ['tad eva ca
            śirasi kapālapraticchannaṃ mastiṣkākhyaṃ mastuluṅgākhyaṃ ca' ityaṣṭāṅgasaṃgrahe 'dhikaḥ
            pāṭhaḥ | 'medo nāma---sāndrasarpistulyaḥ snehadhātuḥ śarīrasya | tasya sthānamudarāntaḥ,
            tvacāmadhaś ca | vasā tu māṃsāntarānupraviṣṭaḥ snehastasyā
            medasyanupraveśastulyopādānatvāt | majjā nāma asthimadhyagataḥ snehaḥ | sa dvividhaḥ
            pīto raktaś ca | tatra pīto nalakāsthnāmantaḥ, raktastnitarāsthiṣu, prāntabhāheṣu ca
            nalakāsthnām | so 'yaṃ sthūlasvarūpeṇa medaso 'bhinno 'pikarmavaiśeṣyātpṛthageva
            dhātuḥ,'(pratyakṣāśārīra pra. bhā.pṛ.10 |] </l>

          <l xml:id="SS.3.4.13"><label>1931 ed. 3.4.13</label> bhavati cātra | sthūlāsthiṣu viśeṣeṇa majjā
            tvabhyantarāśritaḥ || athetareṣu sarveṣu saraktaṃ meda ucyate || śuddhamāṃsasya yaḥ
            snehaḥ sā vasā parikīrtitā || </l>

          <l xml:id="SS.3.4.14"><label>1931 ed. 3.4.14</label> caturthī śleṣmadharā nāma; sarvasandhiṣu
            prāṇabhṛtāṃ bhavati || </l>

          <l xml:id="SS.3.4.15"><label>1931 ed. 3.4.15</label> bhavati cātra | snehābhyakte yathā hy akṣe
            cakraṃ sādhu pravartate || sandhayaḥ sādhu vartante saṃśliṣṭāḥ śleṣmaṇā tathā || </l>

          <l xml:id="SS.3.4.16"><label>1931 ed. 3.4.16</label> pañcamī purīṣadharā nāma; yā'vtaḥkoṣṭhe
            malamabhivibhajate pakvāśayasthā || </l>

          <l xml:id="SS.3.4.17"><label>1931 ed. 3.4.17</label> bhavati cātra | yakṛtsamantāt koṣṭhaṃ ca
            tathā'ntrāṇi samāśritā || uṇḍukasthaṃ vibhajate malaṃ maladharā kalā || </l>

          <l xml:id="SS.3.4.18"><label>1931 ed. 3.4.18</label> ṣaṣṭhī pittadharā nāma; yā caturvidhamannapānam
            upabhu(yu)ktamāmāśayāt pracyutaṃ pakvāśayopasthitaṃ dhārayati || ['ṣaṣṭhī pittadharā nāma pakvāmāśayamadhyasthā | sā hy
            antaragneradhiṣṭhānatayā 'māśayāt pakvāśayonmukhamannaṃ balena vidhārya pittatejasā
            śoṣayati pacati pakvaṃ ca vimuñcati | doṣādhiṣṭhitā tu daurbalyādāmam eva | tato
            'sāvannasya grahaṇāt punargrahaṇīsaṃjñā | balaṃ ca tasyāḥ pittamevāgnyabhidhānamataḥ
            sā'gninopastabdhopabṛṃhitaikayogakṣemā śarīraṃ vartayati |' (aṣṭāṅgasaṃgraha
            śā.sthā.a.)] </l>

          <l xml:id="SS.3.4.19"><label>1931 ed. 3.4.19</label> bhavati cātra | aśitaṃ khāditaṃ pītaṃ
            koṣṭhagataṃ nṛṇām || tajjīryati yathākālaṃ śoṣitaṃ pittatejasā || </l>

          <l xml:id="SS.3.4.20"><label>1931 ed. 3.4.20</label> saptamī śukradharā nāma; yā sarvaprāṇināṃ
            sarvaśarīravyāpinī || </l>

          <l xml:id="SS.3.4.21"><label>1931 ed. 3.4.21</label> bhavanti cātra | yathā payasi sarpis tu gūḍhaścekṣau raso yathā || śarīreṣu tathā śukraṃ nṛṇāṃ
            vidyādbhiṣagvaraḥ || </l>

          <l xml:id="SS.3.4.22"><label>1931 ed. 3.4.22</label> dvyaṅgule dakṣiṇe pārśve bastidvārasya cāpyadhaḥ || mūtrasrotaḥpathāccgukraṃ
            puruṣasya pravartate || ['dvyaṅgule
            dakṣiṇe pārśve bastidvārasya cāpyadhaḥ | mūtrasrotaḥpathācchukraṃ puruṣasya pravartata'
            ityatra'dvyaṅgule dakṣiṇe vāma' ityeva sādhīyān pāṭhaḥ, anyathā pratyakṣavirodhāt
            svāktivirodhāc ca | kṣuyate hi'śukravahe dve śukraprādurbhāvāya, dve śukravisargāya ca'
            iti suśrute eva' (pratyakṣaśārīra, upoddhāta, pṛṣṭha 72) |] </l>

          <l xml:id="SS.3.4.23"><label>1931 ed. 3.4.23</label> kṛtsnadehāśritaṃ śukraṃ prasannamanasas tathā
            || strīṣu vyāyacchataś cāpi harśāttat saṃpravartate || </l>

          <l xml:id="SS.3.4.24"><label>1931 ed. 3.4.24</label> gṛhītagarbhāṇāmārtavavahānāṃ srotasāṃ
            vartmānyavarudhyanta garbheṇa, tasmād gṛhītagarbhāṇāmārtavaṃ na dṛśyate; tatastadadhaḥ
            pratihatamūrdhvamāgatamaparaṃ copacīyamānamaparāîtyabhidhīyate; śeṣaṃ cordhvataramāgataṃ
            payodharāvabhipratipadyate, tasmād garbhiṇyaḥ pīnonnatapayodharā bhavanti || </l>

          <l xml:id="SS.3.4.25"><label>1931 ed. 3.4.25</label> garbhasya yakṛtplīhānau śoṇitajau,
            śoṇitaphenaprabhabhavaḥ phupphusaḥ,
            śoṇitāṃkaṭṭaprabhabhva uṇḍukaḥ || 
          </l>

          <l xml:id="SS.3.4.26"><label>1931 ed. 3.4.26</label> asṛjaḥ śleṣmaṇaś cāpi yaḥ prasādaḥ paro mataḥ
            || taṃ pacyamānaṃ pittena vāyuś cāpyanudhāvati || </l>

          <l xml:id="SS.3.4.27"><label>1931 ed. 3.4.27</label> tato 'syāntrāṇi jāyante gudaṃ bastiś ca
            dehinaḥ || udare pacyamānānāmādhmānādrukmasāravat || </l>

          <l xml:id="SS.3.4.28"><label>1931 ed. 3.4.28</label> kaphaśoṇitamāṃsānāṃ sāro jihvā prajāyate || yathārthamūṣmaṇā yukto
            vāyuḥ srotāṃsi dārayet || ['tatrāsya mathyamānasya dhmāyamānasya rukmavat | jihvā saṃjāyate saumī yayā
            vedayate rasān' iti pā+] </l>

          <l xml:id="SS.3.4.29"><label>1931 ed. 3.4.29</label> anupraviśya piśitaṃ peśīrvibhajate tathā ||
              medasaḥ snehamādāya
            sirāsnāyutvamāpnuyāt || [vai+ paṃ+
            hariprapannaśarmaṇā tu ayaṃ pāṭho 'nyathā paṭhito vyākhyātaśca,'medaḥ sa snehamādāya
            sirāsnāyutvamapyatha | sirāṇāṃ tu mṛduḥ pākaḥ snāyūnāṃ ca tataḥ kharaḥ ||
            āśayyābhyāsayogena karotyāśayasaṃbhavam | sa vāyuḥ kartā, annarasāt snehamādāya medo
            vibhajate arthādudare medaścimoti; atha evaṃ sirāsnāyutvaṃ vibhajate arthāt sirātvaṃ
            sirāsvarūpaṃ, snāyutvaṃ snāyusvarūpaṃ ca vibhajate | nanu samavāyikāraṇasyaikatve 'pi
            kathametadvecitryaṃ saṃjāyata ityāha---sirāṇāṃ tu mṛduḥ pāka ityādi |
            ---sirāṇāmaśuddharaktavāhinānāṃ, dhamanīrasāyanīnāmapyupalakṣaṇametat; atra mṛduḥ pākā
            bhavati nirantararasasaṃmṛtatvāt ; snāyūnāṃ ca peśīprāntānāṃ kharaḥ pāko bhavati
            alparasagamanāt | ----sa vāyuḥ māṃsapeśīṣu āśayya āsamantāt nivāsaṃ kṛtvā
            hṛdayādyāśayānāṃ saṃbhavamutpattiṃ karoti'(rasayogasāgara, upoddhāta, pṛ+ 113-114) |] </l>

          <l xml:id="SS.3.4.30"><label>1931 ed. 3.4.30</label> sirāṇāṃ tu mṛduḥ pākaḥ snāyūnāṃ ca tataḥ
            kharaḥ || āśayyābhyāsayogena karotyāśayasaṃbhavam || </l>

          <l xml:id="SS.3.4.31"><label>1931 ed. 3.4.31</label> raktamedaḥprasādādvṛkkau;
            māṃsāsṛkkalhamedaḥprasādādvṛṣaṇau; śoṇitakaphaprasādajaṃ hṛdayaṃ, yadāśrayā hi dhamanyaḥ
            prāṇavahāḥ; tasyādho vāmataḥ plīhā phupphusaśca, dakṣiṇato yakṛt kloma ca; taddhṛdayaṃ viśeṣeṇa
            cetanāsthānam, atastasmiṃstamasā 'vṛte sarvaprāṇinaḥ svapanti || [yattu'hṛdayasyādho vāmataḥ plīhā phusphusaśca, dakṣiṇato yakṛt
            kloma ca' iti sauśrutaḥ pāṭhaḥ tatra pramāda eva darīdṛśyate,'hṛdayasyādho vāmataḥ
            plīhā, dakṣiṇato yakṛt, ubhayataḥ kloma phusphusau ca' iti tu sādhīyān pāṭhaḥ, anyathā
            na kenāpi katham api śakyaṃ samādhātum,(pratyakṣaśārīra, upoddhāta, pṛ+ 68) | kloma
            śvāsanalikā---'ṭrekiyā "trachea"' iti gaṇanāthasenaḥ (pratyakṣaśārīra, dvitīyabhāga, pṛ+
            178),'gāla blaḍara "gall-bladder"' iti rasayogasāgarasyopoddhāte(pṛ+96-102) vai+ paṃ+
            hariprapannaśarmā | vistarastu tatraiva draṣṭavyaḥ |] </l>

          <l xml:id="SS.3.4.32"><label>1931 ed. 3.4.32</label> bhavati cātra | puṇḍarīkeṇa sadṛśaṃ hṛdayaṃ
            syādadhomukham || jāgratastadvikasati svapataś ca nimīlati || </l>

          <l xml:id="SS.3.4.33"><label>1931 ed. 3.4.33</label> nidrāṃ tu vaiṣṇavīṃ pāpmānam upadiśanti, sā
            svabhāvata eva sarvaprāṇino 'bhis pṛśati | tatra yadā saṃjñāvahāni srotāṃsi
            tamobhūyiṣṭhaḥ śleṣmā pratipadyate tadā tāmasī nāma nidrā bhavatyanavabodhinī, sā pralayakāle; tamobhūyiṣṭhānāmahaḥsu niśāsu ca bhavati,
            rajobhūyiṣṭhānāmanimittaṃ, sattvabhūyiṣṭhānāmardharātre; kṣīṇaśleṣmanilabahulānāṃ
            manaḥśarīrābhitāpavatāṃ ca naiva, sā vaikārikī bhavati || </l>

          <l xml:id="SS.3.4.34"><label>1931 ed. 3.4.34</label> bhavanti cātra | hṛdayaṃ cetanāsthānamuktaṃ
            suśruta! dehinām || tamobhibhūte tasmiṃs tu nidrā viśati dehinam || </l>

          <l xml:id="SS.3.4.35"><label>1931 ed. 3.4.35</label> nidrāhetustamaḥ, sattvaṃ bodhane heturucyate
            || svabhāva eva vā heturgarīyān parikīrtyate || </l>

          <l xml:id="SS.3.4.36"><label>1931 ed. 3.4.36</label> pūrvadehānubhūtāṃs tu bhūtātmā svapataḥ
            prabhuḥ || rajoyuktena manasā gṛhṇātyarthān śubhāśubhān || </l>

          <l xml:id="SS.3.4.37"><label>1931 ed. 3.4.37</label> karaṇānāṃ tu vaikalye['vaiguṇye 'iti pā+] tamasā'bhipravardhite || asvapannapi bhūtātmā prasupta iva
            cocyate || </l>

          <l xml:id="SS.3.4.38"><label>1931 ed. 3.4.38</label> sarvartuṣu divāsvāpaḥ pratiṣiddho 'nyatra
            grīṣmāt, pratiṣiddheṣv api tu
            bālavṛddhastrīkarśitakṣatakṣīṇamadyanityayānavāhanādhvakarmapariśrāntānāmabhuktavatāṃ
            medaḥsvedakapharasaraktakṣīṇānāmajīrṇināṃ ca muhūrtaṃ divāsvapanamapratiṣiddham | rātrāvapi jāgaritavatāṃ
            jāgaritakālādardhamiṣyate divāsvapanam | vikṛtirhi divāsvapno nāma; tatra
            svapatāmadharmaḥ sarvadoṣaprakopaśca, tatprakopācca kāsaśvāsapratiśyāyaśiro-gauravāṅgamardārocakajvarāgnidaurbalyāni['gauravajvarāgnidaurbalyāni'iti pā+] bhavanti; rātrāvapi jāgaritavatāṃ
            vātapittanimittāsta evopadravā bhavanti || </l>

          <l xml:id="SS.3.4.39"><label>1931 ed. 3.4.39</label> bhavanti cātra | tasmānna jāgṛyādrātrau
            divāsvapnaṃ ca varjayet || jñātvā doṣakarāvetau budhaḥ svapnaṃ mitaṃ caret || </l>

          <l xml:id="SS.3.4.40"><label>1931 ed. 3.4.40</label> arogaḥ sumanā hyevaṃ balavarṇānvito vṛṣaḥ ||
            nātisthūlakṛśaḥ śrīmān naro jīvet samāḥ śatam || </l>

          <l xml:id="SS.3.4.41"><label>1931 ed. 3.4.41</label>
            nidrā sātmyīkṛtā yais tu rātrau ca yadi
            vā divā || (divārātrau ca ye nityaṃ svapnajāgaraṇocitāḥ |) na teṣāṃ svapatāṃ doṣo
            jāgratāṃ vā'pi jāyate || [ayamardhaślokaḥ keṣucitpustakeṣu nopalabhyate |] </l>

          <l xml:id="SS.3.4.42"><label>1931 ed. 3.4.42</label> nidrānāśo 'nilāt pittānmanastāpāt kṣayādapi
            || saṃbhavatyabhighātāc ca pratyanīkaiḥ praśāmyati || </l>

          <l xml:id="SS.3.4.43"><label>1931 ed. 3.4.43</label> nidrānāśe 'bhyaṅgayogo mūrdhni tailaniṣevaṇam
            || gātrasyodvartanaṃ caiva hitaṃ saṃvāhanāni ca || </l>

          <l xml:id="SS.3.4.44"><label>1931 ed. 3.4.44</label> śāligodhūmapiṣṭānnabhakṣyairaikṣavasaṃskṛtaiḥ
            || bhojanaṃ madhuraṃ snigdhaṃ kṣīramāṃsarasādibhiḥ || </l>

          <l xml:id="SS.3.4.45"><label>1931 ed. 3.4.45</label> rasairbileśayānāṃ ca viṣkirāṇāṃ tathaiva ca
            || drākṣāsitekṣudravyāṇām upayogo bhavenniśi || </l>

          <l xml:id="SS.3.4.46"><label>1931 ed. 3.4.46</label> śayanāsanayānāni manojñāni mṛduni ca ||
            nidrānāśe tu kurvīta tathā'nyānyapi buddhimān || </l>

          <l xml:id="SS.3.4.47"><label>1931 ed. 3.4.47</label> nidrātiyoge vamanaṃ hitaṃ saṃśodhanāni ca || laṅghanaṃ raktamokṣaś ca
            manovyākulanāni ca || ['vamennidrātiyoge tu kuryāt 'iti pā+] </l>

          <l xml:id="SS.3.4.48"><label>1931 ed. 3.4.48</label> kaphamedoviṣārtānāṃ rātrau jāgaraṇaṃ hitam ||
            divāsvapnaś ca tṛṭśūlahikkājīrṇātisāriṇām || </l>

          <l xml:id="SS.3.4.49"><label>1931 ed. 3.4.49</label> indriyārtheṣv asaṃprāptirgauravaṃ jṛmbhaṇaṃ
            klamaḥ || nidrārtasyeva yasyehā tasya tandrāṃ vinirdiśet || </l>

          <l xml:id="SS.3.4.50"><label>1931 ed. 3.4.50</label> pītvaikamanilocchvāsamudveṣṭan vivṛtānanaḥ ||
            yaṃ muñcati sanetrāsraṃ sa jṛmbha iti saṃjñitaḥ || </l>

          <l xml:id="SS.3.4.51"><label>1931 ed. 3.4.51</label> yo 'nāyāsaḥ śramo dehe pravṛddhaḥ
            śvāsavarjitaḥ || klamaḥ sa iti vijñeya indriyārthaprabādhakaḥ || </l>

          <l xml:id="SS.3.4.52"><label>1931 ed. 3.4.52</label> sukhasparśaprasaṅgitvaṃ duḥkhadveṣaṇalolatā
            || śaktasya cāpyanutsāhaḥ karmasvālasyamucyate || </l>

          <l xml:id="SS.3.4.53"><label>1931 ed. 3.4.53</label> utkliśyānnaṃ na nirgacchet prasekaṣṭhīvaneritam || hṛdayaṃ pīḍyate
            cāsya tamutkleśaṃ vinirdiśet || 
          </l>

          <l xml:id="SS.3.4.54"><label>1931 ed. 3.4.54</label> vaktre madhuratā tandrā hṛdayodveṣṭanaṃ
            bhramaḥ || na cānnamabhikāṅkṣeta glāniṃ tasya vinirdiśet || </l>

          <l xml:id="SS.3.4.55"><label>1931 ed. 3.4.55</label> ārdracarbhāvanaddhaṃ vā(hi)yo gātramabhimanyate || tathā guru śiro
            'tyarthaṃ gauravaṃ tadvinirdiśet || 
          </l>

          <l xml:id="SS.3.4.56"><label>1931 ed. 3.4.56</label> mūrcchā pittatamaḥprāyā,
            rajaḥpittānilādbhramaḥ || tamovātakaphāttandrā, nidrā śleṣmatamobhavā || </l>

          <l xml:id="SS.3.4.57"><label>1931 ed. 3.4.57</label> garbhasya khalu rasanimittā
            mārutādhmānanimittā ca parivṛddhir bhavati || </l>

          <l xml:id="SS.3.4.58"><label>1931 ed. 3.4.58</label> bhavanti cātra | tasyāntareṇa nābhes tu
            jyotiḥsthānaṃ dhruvaṃ smṛtam || tadādhamati vātas tu dehastenāsya vardhate || </l>

          <l xml:id="SS.3.4.59"><label>1931 ed. 3.4.59</label> ūṣmaṇā sahitaś cāpi dārayatyasya mārutaḥ ||
            ūrdhvaṃ tiryagadhastāc ca srotāṃsyapi yathā tathā || </l>

          <l xml:id="SS.3.4.60"><label>1931 ed. 3.4.60</label> dṛṣṭiś ca romakūpāś ca na vardhante kadācana || dhruvāṇyetāni martyānām iti dhanvantarermatam || </l>

          <l xml:id="SS.3.4.61"><label>1931 ed. 3.4.61</label> śarīre kṣīyamāṇe 'pi vardhete dvāvimau sadā
            || svabhāvaṃ prakṛtiṃ kṛtvā nakhakeśāviti sthitiḥ || </l>

          <l xml:id="SS.3.4.62"><label>1931 ed. 3.4.62</label> sapta prakṛtayo bhavanti---doṣaiḥ pṛthak,
            dviśaḥ, samastaiś ca || </l>

          <l xml:id="SS.3.4.63"><label>1931 ed. 3.4.63</label> śukraśoṇitasaṃyoge yo bhaveddoṣa utkaṭaḥ ||
            prakṛtirjāyate tena tasyā me lakṣaṇaṃ śṛṇu || </l>

          <l xml:id="SS.3.4.64"><label>1931 ed. 3.4.64</label> tatra yaḥ prajāgarūkaḥ śītadveṣī durbhagaḥ
            steno matsaryanāryo gāndharvacittaḥ sphuṭitakaracaraṇo 'lparūkṣaśmaśrunakhakeśaḥ['atirūkṣaśmaśrunakhakeśaḥ'iti pā+] krāthī dantanakhakhādī ca
            bhavati || </l>

          <l xml:id="SS.3.4.65"><label>1931 ed. 3.4.65</label> adhṛtiradṛḍhasauhṛdaḥ kṛtaghnaḥ kṛśaparuṣo
            dhamanītataḥ pralāpī || drutagatiraṭano 'navasthitātmā viyati ca gacchati saṃbhrameṇa suptaḥ ||
          </l>

          <l xml:id="SS.3.4.66"><label>1931 ed. 3.4.66</label>
            avyavasthitamatiścaladṛṣṭirmandaratnadhanasaṃcayamitraḥ || kiṃcideva vilapatyanibaddhaṃ
              mārutaprakṛtireṣa manuṣyaḥ || 
          </l>

          <l xml:id="SS.3.4.67"><label>1931 ed. 3.4.67</label> vātikāś cājagomāyuśaśākhūṣṭraśunāṃ tathā ||
            gṛghrakākakharādīnāmanūkaiḥ kīrtitā narāḥ || </l>

          <l xml:id="SS.3.4.68"><label>1931 ed. 3.4.68</label> svedano durgandhaḥ
            pītaśithilāṅgastāmranakhanayanatālujihvauṣṭhapāṇipādatalo durbhago
            valipalitakhālityajuṣṭo bahubhuguṣṇadveṣī kṣiprakopaprasādo madhyamaṣolo madhyamāyuś ca
            bhavati || </l>

          <l xml:id="SS.3.4.69"><label>1931 ed. 3.4.69</label> medhāvī nipuṇamatirvigṛhya vaktā tejasvī
            samitiṣu durnivāravīryaḥ || suptaḥ san kanakapalāśakarṇikārān saṃpaśyed api ca
            hutāśavidyudulkāḥ || </l>

          <l xml:id="SS.3.4.70"><label>1931 ed. 3.4.70</label> na bhayāt praṇamed anateṣv amṛduḥ praṇateṣv
            api sāntvanadānaruciḥ || bhavatīha sadā vyathitāsya gatiḥ sa bhaved iha pittakṛtaprakṛtiḥ
            || </l>

          <l xml:id="SS.3.4.71"><label>1931 ed. 3.4.71</label> bhujaṅgolūkagandharvayakṣamārjāravānaraiḥ ||
            vyāghrarkṣanakulānūkaiḥ paittikās tu narāḥ smṛtāḥ || </l>

          <l xml:id="SS.3.4.72"><label>1931 ed. 3.4.72</label> dūrvendīvaranistriṃśārdrāriṣṭakaśarakāṇḍānām
            anyatamavarṇaḥ subhagaḥ priyadarśano madhurapriyaḥ kṛtajño dhṛtimān sahiṣṇuralolupo
            balavāṃściragrāhī dṛḍhavairaś ca bhavati || </l>

          <l xml:id="SS.3.4.73"><label>1931 ed. 3.4.73</label> śuklākṣaḥ sthirakuṭilāli(ti)nīlakeśo
            lakṣmīvān jaladamṛdaṅgasiṃhaghoṣaḥ || suptaḥ san sakamalahaṃsacakravākān saṃpaśyedapi ca
            jalāśayān manojñān || </l>

          <l xml:id="SS.3.4.74"><label>1931 ed. 3.4.74</label> raktāntanetraḥ suvibhaktagātraḥ
            snigdhacchaviḥ sattvaguṇopapannaḥ || kleśakṣamo mānayitā gurūṇāṃ jñeyo
            balāsaprakṛtirmanuṣyaḥ || </l>

          <l xml:id="SS.3.4.75"><label>1931 ed. 3.4.75</label> dṛḍhaśāstramatiḥ sthiramitradhanaḥ parigaṇya
            cirāt pradadāti bahu || pariniścitavākyapadaḥ satataṃ gurumānakaraś ca bhavetsa sadā || </l>

          <l xml:id="SS.3.4.76"><label>1931 ed. 3.4.76</label> brahmarudrendravaruṇaiḥ siṃhāśvagajagovṛṣaiḥ
            || tārkṣyahaṃsasamānūkāḥ śleṣmaprakṛtayo narāḥ || </l>

          <l xml:id="SS.3.4.77"><label>1931 ed. 3.4.77</label> dvayor vā tisṛṇāṃ vā'pi prakṛtīnāṃ tu
            lakṣaṇaiḥ || jñātvā saṃsargajā vaidyaḥ prakṛtīrabhinirdiśet || </l>

          <l xml:id="SS.3.4.78"><label>1931 ed. 3.4.78</label> prakopo vā'nyabhāvo vā kṣayo vā nopajāyate || prakṛtīnāṃ svabhāvena jāyate tu
            gatāyuṣaḥ ||
          </l>

          <l xml:id="SS.3.4.79"><label>1931 ed. 3.4.79</label> viṣajāto yathā kīṭo na viṣeṇa vipadyate ||
            tadvatprakṛtayo martyaṃ śaknuvanti na bādhitum || </l>

          <l xml:id="SS.3.4.80"><label>1931 ed. 3.4.80</label> prakṛtimiha narāṇāṃ bhautikīṃ kecidāhuḥ
            pavanadahanatoyaiḥ kīrtitāstās tu tisraḥ || sthiravipulaśarīraḥ pārthivaś ca kṣamāvān
            śuciratha cirajīvī nābhasaḥ khairmahadbhiḥ || </l>

          <l xml:id="SS.3.4.81"><label>1931 ed. 3.4.81</label> śaucamāstikyamabhyāso vedeṣu gurupūjanam ||
            priyātithitvamijyā ca brahmakāyasya lakṣaṇam || </l>

          <l xml:id="SS.3.4.82"><label>1931 ed. 3.4.82</label> māhātmyaṃ śauryamājñā ca satataṃ
            śāstrabuddhitā || bhṛtyānāṃ bharaṇaṃ cāpi māhendraṃ kāyalakṣaṇam || </l>

          <l xml:id="SS.3.4.83"><label>1931 ed. 3.4.83</label> śītasevā sahiṣṇutvaṃ paiṅgalyaṃ harikeśatā ||
            priyavāditvamityetaddāruṇaṃ kāyalakṣaṇam || </l>

          <l xml:id="SS.3.4.84"><label>1931 ed. 3.4.84</label> madhyasthatā sahiṣṇutvamarthasyāgamasaṃcayau
            || mahāprasavaśaktitvaṃ kauberaṃ kāyalakṣaṇam || </l>

          <l xml:id="SS.3.4.85"><label>1931 ed. 3.4.85</label> gandhamālyapriyatvaṃ ca nṛtyavāditrakāmitā ||
            vihāraśīlatā caiva gāndharvaṃ kāyalakṣaṇam || </l>

          <l xml:id="SS.3.4.86"><label>1931 ed. 3.4.86</label> prāptakārī dṛḍhotthāno nirbhayaḥ smṛtimān
            śuciḥ || rāgamohamadaddeṣairvarjito yāmyasattvavān ||
          </l>

          <l xml:id="SS.3.4.87"><label>1931 ed. 3.4.87</label> |japavratabrahmacaryahomādhyayanasevinam ||
            jñānavijñānasaṃpannamṛṣisattvaṃ naraṃ viduḥ || </l>

          <l xml:id="SS.3.4.88"><label>1931 ed. 3.4.88</label> saptaite sāttvikāḥ kāyā rajasāṃs tu nibodhame
            || aiśvaryavantaṃ raudraṃ ca śūraṃ caṇḍamasūyakam || </l>

          <l xml:id="SS.3.4.89"><label>1931 ed. 3.4.89</label> ekāśinaṃ caudarikamāsuraṃ sattvamīdṛśam ||
            tīkṣṇamāyāsinaṃ bhīruṃ caṇḍaṃ māyānvitaṃ tathā || </l>

          <l xml:id="SS.3.4.90"><label>1931 ed. 3.4.90</label> vihārācāracapalaṃ sarpasattvaṃ vidurnaram ||
              pravṛddhakāmasevī cāpyajasrāhāra eva ca
              ||['abaddhakāmasevī'iti pā+] </l>

          <l xml:id="SS.3.4.91"><label>1931 ed. 3.4.91</label> amarṣaṇo 'navasthāyī śākunaṃ kāyalakṣaṇam ||
            ekāntagrāhitā raudramasūyā dharmabāhyatā || </l>

          <l xml:id="SS.3.4.92"><label>1931 ed. 3.4.92</label>
            bhṛśam ātmastavaś cāpi rākṣasaṃ
            kāyalakṣaṇam || ucchiṣṭāhāratā taikṣṇyaṃ sāhasapriyatā tathā ||
          </l>

          <l xml:id="SS.3.4.93"><label>1931 ed. 3.4.93</label> strīlolupatvaṃ nairlajjyaṃ paiśācaṃ
            kāyalakṣaṇam || asaṃvibhāgam alasaṃ duḥkhaśīlam asūyakam || </l>

          <l xml:id="SS.3.4.94"><label>1931 ed. 3.4.94</label> lolupaṃ cāpy adātāraṃ pretasattvaṃ vidurnaram
            || ṣaḍ ete rājasāḥ kāyāḥ, tāmasāṃs tu nibodha me || </l>

          <l xml:id="SS.3.4.95"><label>1931 ed. 3.4.95</label> durmedhastvaṃ mandatā ca svapne
            maithunanityatā || nirākariṣṇutā caiva vijñeyāḥ pāśavā guṇāḥ || </l>

          <l xml:id="SS.3.4.96"><label>1931 ed. 3.4.96</label> anavasthitatā maurkhyaṃ bhīrutvaṃ
            salilārthitā || parasparābhimardaś ca matsyasattvasya lakṣaṇam || </l>

          <l xml:id="SS.3.4.97"><label>1931 ed. 3.4.97</label> ekasthānaratir nityam āhāre kevale rataḥ ||
            vānaspatyo naraḥ sattvadharmakāmārthavarjitaḥ || </l>

          <l xml:id="SS.3.4.98"><label>1931 ed. 3.4.98</label> ity ete trividhāḥ kāyāḥ proktā vai tāmasās
            tathā || kāyānāṃ prakṛtīrjñātvā tv anurūpāṃ kriyāṃ caret || </l>

          <l xml:id="SS.3.4.99"><label>1931 ed. 3.4.99</label> mahāprakṛtayastvetā rajaḥsattvatamaḥkṛtāḥ ||
            proktā lakṣaṇataḥ samyag bhiṣak tāś ca vibhāvayet ||</l>

          <p ana="trailer">iti suśrutasaṃhitāyāṃ śārīrasthāne garbhavyākaraṇaṃ śārīraṃ nāma caturtho
            'dhyāyaḥ ||4 ||</p>
        </div>

        <div n="5" type="adhyāyaḥ">
          <head>pañcamo 'dhyāyaḥ |</head>
          <l xml:id="SS.3.5.1"><label>1931 ed. 3.5.1</label> athātaḥ śarīrasaṃkhyāvyākaraṇaṃ śārīraṃ
            vyākhyāsyāmaḥ || </l>

          <l xml:id="SS.3.5.2"><label>1931 ed. 3.5.2</label> yathovāca bhagavān dhanvantariḥ || </l>

          <l xml:id="SS.3.5.3"><label>1931 ed. 3.5.3</label> śukraśoṇitaṃ garbhāśayastham
            ātmaprakṛtivikārasaṃmūrcchitaṃ 'garbha' ity ucyate | taṃ cetanāvasthitaṃ vāyur
            vibhajati, teja enaṃ pacati, āpaḥ kledayanti, pṛthivīsaṃhanti, ākāśaṃ vivardhayati; evaṃ
            vivardhitaḥ sa yadā hastapādajihvāghrāṇakarṇanitambādibhir aṅgair upetas tadā 'śarīraṃ' iti saṃjñāṃ
            labhate | tac ca
            ṣaḍaṅgaṃ---śākhāś catasro, madhyaṃ pañcamaṃ, ṣaṣṭhaṃ śira iti || </l>

          <l xml:id="SS.3.5.4"><label>1931 ed. 3.5.4</label> ataḥ paraṃ pratyaṅgāni
            vakṣyante---mastakodarapṛṣṭhanābhilalāṭanāsācibukabastigrīvā ity etā ekaikāḥ,
            karṇanetrabhrūśaṅkhāṃsagaṇḍakakṣastanavṛṣaṇapārśvasphigjānubāhūruprabhṛtayo dve dve,
            viṃśatir aṅgulayaḥ, srotāṃsi vakṣyamāṇāni ['vakṣyante 'iti
            pā+], eṣa pratyaṅgavibhāga uktaḥ || </l>

          <l xml:id="SS.3.5.5"><label>1931 ed. 3.5.5</label> tasya punaḥ saṃkhyānaṃ---tvacaḥ kalā dhātavo malā doṣā yakṛtplīhānau phupphusa uṇḍuko hṛdayamāśayā
            antrāṇi vṛkkau srotāṃsi kaṇḍarā jālāni kūrcā rajjavaḥ sevanyaḥ saṅghātāḥ sīmantā asthīni
            sandhayaḥ snāyavaḥ peśyo marmāṇi sairā dhamanyo yogavahāni srotāṃsi ca || </l>

          <l xml:id="SS.3.5.6"><label>1931 ed. 3.5.6</label> tvacaḥ sapta, kalāḥ sapta, āśayāḥ sapta,
            dhātavaḥ sapta, sapta sirāśatāni, pañca peśīśatāni, nava snāyuśatāni, trīṇyasthiśatāni,
            dve daśottare saṃdhiśate, saptottaraṃ marmaśataṃ, caturviṃśatirdhamanyaḥ, trayo doṣāḥ,
            trayo malāḥ, nava srotāṃsi,(ṣoḍaśa kaṇḍarāḥ, ṣoḍaśa
            jālāni, ṣaṭ kūrcāḥ, catasro rajjavaḥ, sapta sevanyaḥ, caturdaśa saṅghātāḥ, caturdaśa
            sīmantāḥ, dvāviṃśatiryogavahāni srotāṃsi, dvikānyantrāṇi[dvikānyantrāṇīti sūkṣmasthūlabhedena |]) ceti samāsaḥ ||[ayaṃ pāṭho hastalikhitapustake nopalabhyate | hārāṇacandrapaṭhitatvād asmābhiḥ
            paṭhitaḥ |] </l>

          <l xml:id="SS.3.5.7"><label>1931 ed. 3.5.7</label> vistāro 'ta ūrdhvaṃ---tvaco 'bhihitāḥ kalā
            dhātavo malā doṣā yakṛtplīhānau phupphusa uṇḍuko hṛdayaṃ vṛkkau ca || </l>

          <l xml:id="SS.3.5.8"><label>1931 ed. 3.5.8</label> āśayāstu-vātāśayaḥ, pittāśayaḥ, śleṣmāśayo,
            raktāśaya, āmāśayaḥ, pakvāśayo, mūtrāśayaḥ, strīṇāṃ garbhāśayo 'ṣṭama iti || </l>

          <l xml:id="SS.3.5.9"><label>1931 ed. 3.5.9</label> sārdhatrivyāmānyantrāṇi puṃsāṃ,
            strīṇāmardhavyāmahīnāni || </l>

          <l xml:id="SS.3.5.10"><label>1931 ed. 3.5.10</label> śravaṇanavadanaghrāṇagudameḍhrāṇi nava
            srotāṃsi narāṇāṃ bahirmukhāni, etānyeva strīṇāmaparāṇi ca trīṇi dve stanayor
            adhastādraktavahaṃ ca || </l>

          <l xml:id="SS.3.5.11"><label>1931 ed. 3.5.11</label> ṣoḍaśa kaṇḍarāḥ---tāsāṃ catasraḥ pādayoḥ,
            tāvatyo hastagrīvāpṛṣṭheṣu; tatra hastapādagatānāṃ kaṇḍarāṇāṃ nakhā (agra)prarohāḥ,
              grīvāhṛdaya-nibandhinīnāmadhobhāgagatānāṃ meḍhraṃ, śroṇipṛṣṭhanibandhinīnāmadhobhāgagatānāṃ bimbaṃ['nitambaḥ'iti pā+ |hārāṇacandrastu'bimbaḥ'iti paṭhitvā'bimbaḥ sacchidraṃ
            trikāsthi ucyate 'iti vyākhyānayati |], mūrdhoruvakṣo 'sapiṇḍādīnāṃ ca || ['ūruvakṣo 'kṣapiṇḍādigatānāṃ ca mūrdhā'iti hārāṇacandraḥ paṭhati
            |'mūrdhoruvakṣo 'kṣapiṇḍādīnāṃ ca'iti pā+] </l>

          <l xml:id="SS.3.5.12"><label>1931 ed. 3.5.12</label> māṃsasirāsnāyvasthijālāni pratyekaṃ catvāri
            catvāri, tāni maṇibandhagulphasaṃśritāni parasparanobaddhāni parasparasaṃśliṣṭāni
            parasparagavākṣitāni ceti, yairgavākṣitamidaṃ śarīram || </l>

          <l xml:id="SS.3.5.13"><label>1931 ed. 3.5.13</label> ṣaṭ kūrcāḥ, te hastapādagrīvāmeḍheṣu;
            hastayor dvau, pādayor dvau, grīvāmeḍhrayor ekaikaḥ || </l>

          <l xml:id="SS.3.5.14"><label>1931 ed. 3.5.14</label> mahatyo
            māṃsarajjavaścatasraḥ---pṛṣṭhavaṃśamubhayataḥ peśīnibandhanārthaṃ dve bāhye, ābhyantare
            ca dve || </l>

          <l xml:id="SS.3.5.15"><label>1931 ed. 3.5.15</label> sapta sevanyaḥ; sirasi
            vibhaktāḥ pañca, jihvāśephasorekaikā; tāḥ parihartavyāḥ śastreṇa || </l>

          <l xml:id="SS.3.5.16"><label>1931 ed. 3.5.16</label> caturdaśāsthnāṃ saṃghātāḥ; teṣāṃ trayo
            gulphajānuvaṅkṣaṇeṣu, etenetarasakthi bāhū ca vyākhyātau, trikaśirasorekaikaḥ || </l>

          <l xml:id="SS.3.5.17"><label>1931 ed. 3.5.17</label>
            caturdaśaiva sīmantāḥ; te cāsthisaṅghātavadgaṇanīyāḥ,
            yatastairyuktā asthisaṃghātāḥ; ye hyuktāḥ
            saṃghātāste khalvaṣṭādaśaikeṣām ||[vāgbhaṭas tu
            "gulphajānuvaṃkṣaṇamaṇibandhakūrparakskṣāsu ekaikaḥ, trike ekaḥ, pañca śirasi"
            ityaṣṭādaśa sīmantānāḥ; saṃghātāṃs tu caturdaśaiva ||] 
          </l>

          <l xml:id="SS.3.5.18"><label>1931 ed. 3.5.18</label> trīṇi saṣaṣṭīnyasthiśatāni vedavādino bhāṣante; śalyatantre tu trīṇyeva śatāni
            | teṣāṃ saviṃśamasthiśataṃ śākhāsu, saptadaśottaraṃ śataṃ śroṇipārśvapṛṣṭhoraḥsu, grīvāṃ
            pratyūrdhvaṃ triṣaṣṭiḥ, evamasthnāṃ trīṇi śatāni pūryante || </l>

          <l xml:id="SS.3.5.19"><label>1931 ed. 3.5.19</label> ekaikasyāṃ tu pādāṅgulyāṃ trīṇi trīṇi tāni
            pañcadaśa, talakūrcagulphasaṃśritāni daśa, pārṣṇyāmekaṃ, jaṅghāyāṃ dve, jānunyekaṃ,
            ekamūrāviti, triṃśadevam ekasmin sakthni bhavanti, etenetarasakthi bāhū ca vyākhyātau;
            śroṇyāṃ pañca, teṣāṃ gudabhaganitambeṣu
            catvāri, trikasaṃśritamekaṃ, pārśve ṣaṭtriṃśadekasmin[pratipārśva
            dvādaśa paśukāḥ, dvādaśa sthālakāni, dvādaśa sthālakārbudānīti militvā ṣaṭtriṃśadasthīni
            jñeyāni |], dvitīye 'pyevaṃ, pṛṣṭhe triṃśat, aṣṭāvurasi[aṣṭāvurasīti
            uraḥphalake ṣaṭ, akṣakasaṃjñe dve; iti militvā'ṣṭāvurasyasthīni jñeyāni |], dve aṃśaphalake['dve akṣakasaṃjñe ' iti pā+],
              grīvāyāṃ nava, kaṇṭhanāḍyāṃ catvāri, dve hanvoḥ, dantā
            dvātriṃśat, nāsāyāṃ trīṇi, ekaṃ tāluni, gaṇḍakarṇaśaṅkheṣvekaikaṃ, ṣaṭ śirasīti || [atra'kaṇṭhanāḍyāṃ trīṇi, ekaṃ hanau, dantā dvātriṃśat, nāsāyāṃ
            nava, tāluni dve, gaṇḍayor dve, śaṅkhayor dve, karṇayoḥ ṣaṭ, ṣaṭ śirasi' iti pāṭho
            rasayogasāgarasyopoddhāte vai. paṃ. hariprapannaśarmaṇā saṃśodhitaḥ |] </l>

          <l xml:id="SS.3.5.20"><label>1931 ed. 3.5.20</label> etāni pañcavidhāni bhavanti;
            tadyathā---kapālarucakataruṇavalayanalakasaṃjñāni | teṣāṃ
            jānunitanbāṃsagaṇḍatāluśaṅkhaśiraḥsu kapālāni, daśanās tu rucakāni,
            ghrāṇakarṇagrīvākṣikoṣeṣu taruṇāni, pārśvapṛṣṭhoraḥsu valayāni, śeṣāṇi nalakasaṃjñāni || ['pāṇipādapārśvapṛṣṭhodaroraḥsu valayāni' iti pāṭhas tu na
            samīcīnaḥ, ṭīkāyāmuktena bhojavacanena saha virodhāt pratyakṣavirodhāc ca |] </l>

          <l xml:id="SS.3.5.21"><label>1931 ed. 3.5.21</label> bhavanti cātra | abhyantaragataiḥ sārairyathā
            tiṣṭhanti bhūruhāḥ || asthisārais tathā dehā dhriyante dehināṃ dhruvam || </l>

          <l xml:id="SS.3.5.22"><label>1931 ed. 3.5.22</label> tasmācciravinaṣṭeṣu tvaṅgāṃseṣu śarīriṇām ||
            asthīni na vinaśyanti sārāṇy etāni dehinām || </l>

          <l xml:id="SS.3.5.23"><label>1931 ed. 3.5.23</label> māṃsānyatra nibaddhāni sirābhiḥ snāyubhis
            tathā || asthīnyālambanaṃ kṛtvā na śīryante patanti vā || </l>

          <l xml:id="SS.3.5.24"><label>1931 ed. 3.5.24</label> sandhayas tu dvividhāśceṣṭāvantaḥ, sthirāś ca || ['ceṣṭāvantaḥ sandhayo dvividhāḥ---bahuceṣṭā alpaceṣṭāśceti
            kṛtvā | tatra śākhāsu adho hanukoṭyoś ca bahuceṣṭāḥ, pṛṣṭhavaṃśādiṣvalpaceṣṭāḥ, anyatra
            punaraceṣṭāḥ | athātra ceṣṭāvatsu savdhiṣvasthidvayamasthitrayaṃ vā sambadhyate
            sāndramasṛṇaśaṇagucchasamākārābhiḥ pratānavatībhiḥ svāyurajjubhiḥ snāyukoṣaiś ca |
            sandheyabhāgāś ca tatrāsthnāṃ taruṇāsthisamāvṛtāḥ susaṃśliṣṭāś ca
            sleṣmadharakalāpuṭavyavadhānena samyagvartanāya | aceṣṭāḥ punaḥ sandhayaḥ
            pratanusnāyujālasaṃhatā danturadhārādibhir nirantarasaṃśliṣṭāśca, teṣu hi
            prayojanābhāvāt śleṣmadharakalāyā abhāvaḥ |' pratyakṣaśārīra, bhā. pra. pṛ. 115-116.] </l>

          <l xml:id="SS.3.5.25"><label>1931 ed. 3.5.25</label> śākhāsu hanvo kaṭyāṃ ca ceṣṭāvantas tu
            sandhayaḥ || śeṣās tu sandhayaḥ sarve vijñeyā hi sthirā budhaiḥ || </l>

          <l xml:id="SS.3.5.26"><label>1931 ed. 3.5.26</label> saṅkhyātas tu daśottare dve śate; teṣāṃ
            śākhāsvaṣṭaṣaṣṭiḥ, ekonaṣaṣṭiḥ koṣṭhe, grīvāṃ pratyūrdhvaṃ tryaśītiḥ | ekaikasyāṃ
            pādāṅgulyāṃ tryastrayaḥ, dvāvaṅguṣṭhe, te caturdaśa; jānugulphavaṅkṣaṇeṣvekaikaḥ, evaṃ
            saptadaśaikasmin sakthni bhavanti; etenetarasakthi bāhū ca vyākhyātau; trayaḥ
            kaṭīkapāleṣu, caturviṃśatiḥ pṛṣṭhavaṃśe, tāvanta eva pārśvayoḥ, urasyāṣṭau; tāvanta eva
            grīvāyāṃ, trayaḥ kaṇṭhe, nāḍīṣu
              hṛdayaklomanibaddhāsvaṣṭādaśa,[kecittvatra'nāḍīṣu phupphusaklomanibaddhāsu'iti paṭhanti |'trayaḥ kaṇṭhe, trayaḥ
            kaṇṭhanāḍyāṃ, hṛdayaklomanibaddhāsu nāḍīṣvaṣṭādaśa'iti pā+] dantaparimāṇā dantamūleṣu,
            ekaḥ kākalake nāsāyāṃ ca, ['nāsāyāṃ pañca, dvau dvāveva dvayor netrayor
            bhavataḥ, dvau vartmamaṇḍalajau netrāśrayau'iti pā+] dvau vartmamaṇḍalajau netrāśrayau,
            gaṇḍakarṇaśaṅkheṣvekaikaḥ, dvau hanusandhī, dvāvupariṣṭādbhruvoḥ śaṅkhayośca, pañca
            śiraḥkapāleṣu, eko mūrdhni || </l>

          <l xml:id="SS.3.5.27"><label>1931 ed. 3.5.27</label> ta ete sandhayo 'ṣṭavidhāḥ---korolūkhalasāmudgaprataratunnasevanīvāyasatuṇḍamaṇḍalaśaṅkhāvartāḥ |
            teṣāmaṅgulimaṇibandhagulphajānukūrpareṣu korāḥ sandhayaḥ, kakṣāvaṅkṣaṇadaśaneṣūlūkhalāḥ,
              aṃsapīṭhagudabhaganitambeṣu
              sāmudgāḥ,
            grīvāpṛṣṭhavaṃśayoḥ pratarāḥ, śiraḥkaṭīkapāleṣu tunnasevanyaḥ, hanor ubhayatastu vāyasatuṇḍaḥ, kaṇṭhahṛdayanetraklomanāḍīṣu maṇḍalāḥ,
            śrotraśṛṅgāṭakeṣu śaṅkhāvartāḥ | teṣāṃ nāmabhir evākṛtayaḥ prāyeṇa vyākhyātāḥ || ['tatra korā nāma sandhayo bahuveṣṭāḥ, uttānakoragarbheṣv asthiprānteṣu
            utsedhavatāmasthibhāgānāṃ sandhānarūpāḥ | udūkhalā nāma sandhayo 'pi bahuceṣṭāḥ,
            udūkhalavadgabhīraprāyeṣv asthibhāgeṣu itarāsthimuṇḍasandhānarūpāḥ | teṣu hi
            svodūkhalānāśritya abhito vivartante tāni tānyasthīni, yathā---kakṣāvaṅkṣaṇasandhiṣu |
            daśanodūkhalās tu sthirāḥ sandhayaḥ pṛthageva mantavyāḥ | sāmudgā nāma samudganirmāpakā
            iva sandhayo 'lpaceṣṭāḥ | te ca śroṇicakrāṃsacakrādiṣu dṛśyāḥ | pratarā nāma
            prataraṇaśīlair iva īṣaccalaiḥ samatalāṃśābhyāṃ parasparasaṃhitairasthikhaṇḍairnirmitāḥ
            sandhayaḥ | tunnasevanyo nāma---parasparāpīḍanairdanturadhārādibhir nirmitāḥ
            kapālāntarālāḥ sandhayaḥ | te śiraḥkapāleṣu dṛśyāḥ, kaṭikapāleṣu ca prāgyauvanāt |
            vāyasatuṇḍākhyas tu sandhiḥ adhohanumuṇḍayoḥ śaṅkhāsthigatābhyāṃ hanusandhisthālakābhyāṃ
            sandhānānmukhavyādānādisampādakaḥ, sa tu korasandhereva khallakorākhyo bhedo yugmarūpaḥ,
            tasya koragrahaṇenaiva grahaṇam iti sūkṣmadṛśaḥ | maṇḍalaśaṅkhāvartāḥ punaḥ kramāt
            śvāsapathakarṇaśaṣkulīgatāstaruṇāsthisandhayaḥ'(pratyakṣaśārīra pra. bhā. pṛ. 114-117.)
            |)] </l>

          <l xml:id="SS.3.5.28"><label>1931 ed. 3.5.28</label> asthnāṃ tu sandhayo hyete kevalāḥ
            parikīrtitāḥ || peśīsnāyusirāṇāṃ tu sandhisaṅkhyā na vidyate || </l>

          <l xml:id="SS.3.5.29"><label>1931 ed. 3.5.29</label> nava snāyuśatāni | tāsāṃ śākhāsu ṣaṭśatāni,
            dve śate triṃśac ca koṣṭhe, grīvāṃ pratyūrdhvaṃ saptatiḥ | ekaikasyāṃ tu pādāṅgulyāṃ
              ṣaṭ nicitāḥ, tāstriṃśat, tāvatya eva talakūrcagulpheṣu, tāvatya eva jaṅghāyāṃ,
            daśa jānuni, catvāriṃśadūrau, daśa vaṅkṣaṇe, śatamadhyardhamevam ekasmin sakthni
            bhavanti, etenetarasakthi bāhū ca vyākhyātau; ṣaṣṭiḥ kaṭyāṃ, pṛṣṭe 'śītiḥ, pārśvayoḥ
            ṣaṣṭiḥ, urasi triṃśat; ṣaṭtriṃśadgrīvāyāṃ, mūrdhni catustriṃśat; evaṃ nava snāyuśatāni
            vyākhyātāni (bhavanti)[asyāgre 'mahāsnāyostu
            kaṇḍareti saṃjñā'ityadhikaṃ paṭhyate kvacitpustake] || </l>

          <l xml:id="SS.3.5.30"><label>1931 ed. 3.5.30</label> bhavanti cātra | snāyūścaturvidhā vidyāttās
            tu sarvā nibodha me || pratānavatyo vṛttāś ca pṛthvyaś ca śuṣirās tathā || </l>

          <l xml:id="SS.3.5.31"><label>1931 ed. 3.5.31</label> pratānavatyaḥ śākhāsu sarvasandhiṣu cāpyatha
            || vṛttās tu kaṇḍarāḥ sarvā bijñeyāḥ kuśalairiha || </l>

          <l xml:id="SS.3.5.32"><label>1931 ed. 3.5.32</label> āmapakvāśayānteṣu bastau ca śuṣirāḥ khalu ||
            pārśvorasi tathā pṛthulāś ca śirasyatha || </l>

          <l xml:id="SS.3.5.33"><label>1931 ed. 3.5.33</label> nauryathā phalakāstīrṇā bandhanairbahubhir
            yutā || bhārakṣamā bhavedapsu nṛyuktā susamāhitā || </l>

          <l xml:id="SS.3.5.34"><label>1931 ed. 3.5.34</label> evam eva śarīre 'smin yāvantaḥ sandhayaḥ
            smṛtāḥ | snāyubhir bahubhir baddhāstena bhārasahā narāḥ || </l>

          <l xml:id="SS.3.5.35"><label>1931 ed. 3.5.35</label> na hy asthīni na vā peśyo na sirā na ca
            sandhayaḥ || vyāpāditās tathā hanyuryathā snāyuḥ śarīriṇam || </l>

          <l xml:id="SS.3.5.36"><label>1931 ed. 3.5.36</label> yaḥ snāyūḥ pravijānāti bāhyāś cābhyantarās
            tathā || sa gūḍhaṃ śalyamāhartuṃ dehācchaknoti dehinām || </l>

          <l xml:id="SS.3.5.37"><label>1931 ed. 3.5.37</label> pañca peśīśatāni bhavanti | tāsāṃ catvāri
            śatāni śākhāsu, koṣṭhe ṣaṭṣaṣṭiḥ, grīvāṃ pratyūrdhvaṃ catustriṃśat | ekaikasyāṃ tu
            pādāṅgulyāṃ tisrastisrastāḥ pañcadaśa, daśa prapade, pādopari kūrcasanniviṣṭāstāvatya
            eva, daśa gulphatalayoḥ, gulphajānvantare viṃśatiḥ, vañ ca jānuni, viṃśatirūrau, daśa
            vaṅkṣaṇe, śatamevam ekasmin sakthni bhavanti, etenetarasakthi bāhū ca vyākhyātau; tisraḥ
            pāyau, ekā meḍhre, sevanyāṃ cāparā, dve vṛṣaṇayoḥ, sphicoḥ pañca pañca, dve bastiśirasi,
            pañcodare, nābhyāmekā, pṛṣṭhordhvasanniviṣṭāḥ pañca pañca dīrghāḥ, ṣaṭ pārśvayoḥ, daśa
            vakṣasi, akṣakāṃsau prati samantāt sapta, dve hṛdayāmāśayayoḥ, ṣaṭ yakṛtplīhoṇḍukeṣu;
            grīvāyāṃ catasraḥ, aṣṭau hanvoḥ, ekaikā
            kākalakagalayoḥ, dve tāluni, ekā
              jihvāyāṃ, oṣṭhayor dve, nāsāyāṃ
            dve, dve netrayoḥ, gaṇḍayoścatasraḥ, karṇayor dve,
            catasro lalāṭe, ekā śirasīti['ṣaṭ śirasi'iti pā+]; evam etāni pañca
            peśīśatāni || </l>

          <l xml:id="SS.3.5.38"><label>1931 ed. 3.5.38</label> bhavati cātra | sirāsnāyvasthiparvāṇi
            sandhayaś ca śarīriṇām || peśībhiḥ saṃvṛtānyatra balavanti bhavantyataḥ || </l>

          <l xml:id="SS.3.5.39"><label>1931 ed. 3.5.39</label> strīṇāṃ tu viṃśatiradhikā | daśa tāsāṃ
            stanayor ekaikasmin pañca pañceti, yauvane tāsāṃ parivṛddhiḥ; apatyapathe catasraḥ---tāsāṃ prasṛte 'bhyantarato dve, mukhāśrite bāhye ca vṛtte dve,
            garbhacchidrasaṃśritāstisraḥ, śukrārtavapraveśinyastisra eva | pittakvāśayayor
            madhye garbhaśayyā, yatra garbhastiṣṭhati || ['atra'bastipakvāśayamadhye
            garbhāśayaḥ'iti pāṭhe bhavitumarhati,'śarīre tathaiva darśanādanyathā
            pratyakṣavirodhācca' iti pratyakṣaśārīropoddhāte(pṛ. 72) gaṇanāthasenaḥ |] </l>

          <l xml:id="SS.3.5.40"><label>1931 ed. 3.5.40</label> tāsāṃ
            bahalapelavasthūlāṇupṛthuvṛttahrasvadīrghāsthiramṛduślakṣṇakarkaśabhāvāḥ
            sandhyasthisirāsnāyupracchādakā yathāpradeśaṃ svabhāvata eva bhavanti || </l>

          <l xml:id="SS.3.5.41"><label>1931 ed. 3.5.41</label> bhavati cātra | puṃsāṃ peśyaḥ purastādyāḥ
            proktā lakṣaṇamuṣkajāḥ || strīṇāmāvṛtya
            tiṣṭhanti phalamantargataṃ hi tāḥ || </l>

          <l xml:id="SS.3.5.42"><label>1931 ed. 3.5.42</label> marmasirādhamanīsrotasāmanyatra pravibhāgaḥ
            || </l>

          <l xml:id="SS.3.5.43"><label>1931 ed. 3.5.43</label> śaṅkhanābhyākṛtiryonistryāvartā sā prakīrtitā
            || tasyāstṛtīye tvāvarte garbhaśayyā pratiṣṭhitā || </l>

          <l xml:id="SS.3.5.44"><label>1931 ed. 3.5.44</label> yathā rohitamatsyasya mukhaṃ bhavati rūpataḥ
            || tatsaṃsthānāṃ tathārūpāṃ garbhaśayyāṃ vidurbudhāḥ || </l>

          <l xml:id="SS.3.5.45"><label>1931 ed. 3.5.45</label> ābhugno 'bhimukhaḥ śete garbho garbhāśaye
            striyāḥ || sa yoniṃ śirasā yāti svabhāvāt prasavaṃ prati || </l>

          <l xml:id="SS.3.5.46"><label>1931 ed. 3.5.46</label> tvakparyantasya dehasya yo 'yamaṅgaviniścayaḥ
            || śalyajñānādṛte naiśa varṇyate 'ṅgeṣu keṣucit || </l>

          <l xml:id="SS.3.5.47"><label>1931 ed. 3.5.47</label> tasmānniḥsaṃśayaṃ jñānaṃ hartrā śalyasya vāñchatā || śodhayitvā mṛtaṃ samyagdraṣṭavyayo 'ṅgaviniścayaḥ || </l>

          <l xml:id="SS.3.5.48"><label>1931 ed. 3.5.48</label> pratyakṣato hi yaddṛṣṭaṃ śāstradṛṣṭaṃ ca
            yadbhavet || samāsatastadubhayaṃ bhūyo jñānavivardhanam || </l>

          <l xml:id="SS.3.5.49"><label>1931 ed. 3.5.49</label> tasmāt
            samastagātramaviṣopahatamadīrghavyādhipīḍitamavarṣaśatikaṃ niḥsṛṣṭāntrapurīṣaṃ
            puruṣamavahantyāmāpagāyāṃ nibaddhaṃ pañjarasthaṃ muñjavalkalakuśaśaṇādīnāmanyatamenāveṣṭitāṅgapratyaṅgamaprakāśe['+balvaja+'iti pā+] deśe kothayet,
            samyakprakuthitaṃ coddhṛtya tato dehaṃ saptarātrāduśīrabālaveṇuvalkalakūrcānām
            anyatamena śanaiḥ śanairavagharṣayaṃstvagādīn sarvāneva
            bāhyābhyantarānaṅgapratyaṅgaviśeṣān yathoktān lakṣayeccakṣuṣā || </l>

          <l xml:id="SS.3.5.50"><label>1931 ed. 3.5.50</label>
            (ślokau cātra bhavataḥ |)[ayaṃ pāṭho hastalikhitapustake nopalabhyate
            |]</l>

          <lg>
            <l>na śakyaścakṣuṣā draṣṭuṃ dehe sūkṣmatamo vibhuḥ |</l>

            <l>dṛśyate jñānacakṣurbhis tapaścakṣurbhir eva ca ||</l>








          </lg>
          <l xml:id="SS.3.5.51"><label>1931 ed. 3.5.51</label> śarīre caiva śāstre ca dṛṣṭārthaḥ
            syādviśāradaḥ || dṛṣṭaśrutābhayāṃ sandehamavāpohyācaret kriyāḥ ||</l>

          <p ana="trailer">iti suśrutasaṃhitāyāṃ śārīrasthāne śarīrasaṃkhyāvyākaraṇaśārīraṃ nāma
            pañcamo 'dhyāyaḥ ||5 ||</p>
        </div>

        <div n="6" type="adhyāyaḥ">
                    <head>ṣaṣṭho 'dhyāyaḥ |</head>
                    <l xml:id="SS.3.6.1"><label>1931 ed. 3.6.1</label> athātaḥ pratyekamarmanirdeśaṃ śārīraṃ
                        vyākhyāsyāmaḥ || </l>

                    <l xml:id="SS.3.6.2"><label>1931 ed. 3.6.2</label> yathovāca bhagavān dhanvantariḥ || </l>

                    <l xml:id="SS.3.6.3"><label>1931 ed. 3.6.3</label> saptottaraṃ marmaśatam | tāni marmāṇi
                        pañcātmakāni bhavanti, tad yathā---māṃsamarmāṇi, sirāmarmāṇi, snāyumarmāṇi,
                        asthimarmāṇi; sandhimarmāṇi ceti; na khalu
                        māṃsasirāsnāyvasthisandhivyatirekeṇānyāni marmāṇi bhavanti, yasmān
                        nopalabhyante || </l>

                    <l xml:id="SS.3.6.4"><label>1931 ed. 3.6.4</label> tatraikādaśa māṃsamarmāṇi,
                        ekacatvāriṃśat sirāmarmāṇi, saptaviṃśatiḥ snāyumarmāṇi, aṣṭāv asthimarmāṇi,
                        viṃśatiḥ sandhimarmāṇi ceti | tad etat saptottaraṃ marmaśatam || </l>

                    <l xml:id="SS.3.6.5"><label>1931 ed. 3.6.5</label> teṣām ekādaśaikasmin sakthni
                        bhavanti, etenetarasakthi bāhū ca vyākhyātau, udarorasor dvādaśa, caturdaśa
                        pṛṣṭhe, grīvāṃ pratyūrdhvaṃ saptatriṃśat || </l>

                    <l xml:id="SS.3.6.6"><label>1931 ed. 3.6.6</label> tatra sakthimarmāṇi
                        kṣipratalahṛdayakūrcakūrcaśirogulphendrabastijānvāṇyūrvīlohitākṣāṇi viṭapaṃ
                        ceti, etenetaratsakthi vyākhyātam | udarorasos tu
                            gudabastinābhihṛdayastanamūla-stanarohitāpalāpānyapastambhau ceti | pṛṣṭhamarmāṇi tu
                        kaṭīkataruṇakukundaranitambapārśvasandhibṛhatyaṃsaphalakānyaṃsau ceti |
                        bāhumarmāṇi tu
                        kṣipratalahṛdayakūrcakūrcaśiromaṇibandhendrabastikūrparāṇyūrvīlohitākṣaṇi
                        kakṣadharaṃ ceti; etenetaro bāhurvyākhyātaḥ | jatruṇa ūrdhvaṃ (marmāṇi)
                        catasro dhamanyo 'ṣṭau mātṛkā dve kṛkāṭike dve vidhure dve phaṇe dvāv
                        apāṅgau dvāv āvartau dvāv utkṣepau dvau śaṅkhāv ekā sthapanī pañca sīmantāś
                        catvāri śṛṅgāṭakānyeko 'dhipatiriti || </l>

                    <l xml:id="SS.3.6.7"><label>1931 ed. 3.6.7</label> tatra
                        talahṛdayendrabastigudastanarohitāni māṃsamarmāṇi,
                        nīladhamanīmātṛkāśṛṅgāṭakāpāṅgasthapanīphaṇastanamūlāpalāpāpastambhahṛdayanābhipārśvasandhibṛhatīlohitākṣorvyaḥ
                        sirāmarmāṇi, āṇīviṭapakakṣadharakūrcakūrcaśirobastikṣiprāṃsavidhurotkṣepāḥ
                        snāyumarmāṇi, kaṭīkataruṇanitambāṃsaphalakaśaṅkhāstvasthimarmāṇi,
                        jānukūrparasīmantādhipatigulphamaṇibandhakukundarānartakṛkāṭikāś ceti
                        sandhimarmāṇi || ['ime sirāmarmaṇī,'grīvāyāṃ ṣoḍaśa avyadhyāḥ' ityatra ḍalhaṇenaiva
                        vidhurayoḥ ṣoḍaśasaṃkhyāyāmeva parigaṇanaṃ kṛtaṃ, snāyumarmasu gaṇanaṃ tu
                        pratisaṃskartṛdoṣakūṣitaṃ pratibhāti'(rasayogasāgara,upoddhāta, pṛ+ 156) |] </l>

                    <l xml:id="SS.3.6.8"><label>1931 ed. 3.6.8</label> tāny etāni pañcavikalpāni marmāṇi
                        bhavanti | tad yathā---sadyaḥprāṇaharāṇi, kālāntaraprāṇaharāṇi,
                        viśalyaghnāni, vaikalyakarāṇi, rujākarāṇīti | tatra sadyaḥprāṇaharāṇy
                        ekonaviṃśatiḥ, kālāntaraprāṇaharāṇi trayastriṃśat, trīṇi viśalyaghnāni,
                        catuścatvāriṃśad vaikalyakarāṇi, aṣṭau rujākarāṇīti || </l>

                    <l xml:id="SS.3.6.9"><label>1931 ed. 3.6.9</label> bhavanti cātra |
                        <caesura/>
                         śṛṅgāṭakāny adhipatiḥ śaṅkhau kaṇṭhasirā gudam ||
                        <caesura/>
                         hṛdayaṃ bastinābhī ca ghnanti sadyo hatāni tu
                        || </l>

                    <l xml:id="SS.3.6.10"><label>1931 ed. 3.6.10</label> vakṣomarmāṇi
                        sīmantatalakṣiprendrabastayaḥ ||
                        <caesura/>
                         kaṭīkataruṇe sandhī pārśvajau['pārśvagau'iti'pārśvayoḥ'iti ca pā+] bṛhatī ca yā || </l>

                    <l xml:id="SS.3.6.11"><label>1931 ed. 3.6.11</label> nitambāv iti caitāni
                        kālāntaraharāṇi tu ||
                        <caesura/>
                         utkṣepau sthapanī caiva viśalyaghnāni nirdiśet || </l>

                    <l xml:id="SS.3.6.12"><label>1931 ed. 3.6.12</label> lohitākṣāṇi
                        jānūrvīkūrcaniṭapakūrparāḥ ||
                        <caesura/>
                         kukundare kakṣadhare vidhure sakṛkāṭike || </l>

                    <l xml:id="SS.3.6.13"><label>1931 ed. 3.6.13</label> aṃsāṃsaphalakāpāṅgā nīle manye
                        phaṇe tathā ||
                        <caesura/>
                         vaikalyakaraṇāny āhur āvartau dvau tathaiva ca || </l>

                    <l xml:id="SS.3.6.14"><label>1931 ed. 3.6.14</label> gulphau dvau maṇibandhau dvau dve
                        dve kūrcaśirāṃsi ca ||
                        <caesura/>
                         rujākarāṇi jānīyād aṣṭāv etāni buddhimān ||
                        <caesura/>
                         kṣiprāṇi viddhamātrāṇi ghnanti kālāntareṇa ca || </l>

                    <l xml:id="SS.3.6.15"><label>1931 ed. 3.6.15</label> marmāṇi nāma
                        māṃsasirāsnāyvasthisandhisannipātāḥ; teṣu svabhāvata eva viśeṣeṇa prāṇās
                        tiṣṭhanti; tasmān marmasv abhihatās tāṃs tān bhāvan āpadyante || </l>

                    <l xml:id="SS.3.6.16"><label>1931 ed. 3.6.16</label> tatra sadyaḥprāṇaharāṇyāgneyāni,
                        agniguṇeṣvāśu kṣīṇeṣu kṣapayanti; kālāntaraprāṇaharāṇi saumyāgneyāni,
                        agniguṇeṣvāśu kṣīṇeṣu krameṇa ca somaguṇeṣu kālāntareṇa kṣapayanti;
                        viśalyaprāṇaharāṇi vāyvyāni, śalyamukhāvaruddho yāvad antarvāyus tiṣṭhati
                        tāvaj jīvati, uddhṛtamātre tu śalye marmasthānāśrito vāyurniṣkrāmati, tasmāt
                        saśalyo jīvaty uddhṛtaśalyo mriyate (pākātpatitaśalyo vā jīvati)[ayaṃ pāṭhaḥ
                        keṣucitpustakeṣu nopalabhayate]; vaikalyakarāṇi saumyāni, somo hi sthiratvāc
                        chaityāc ca trāṇāvalambanaṃ karoti; rujākarāṇyagnivāyuguṇabhūyiṣṭhāni, viśeṣataśca tau rujākarau, pāñcabhautikīṃ
                        ca rujām āhur eke || </l>

                    <l xml:id="SS.3.6.17"><label>1931 ed. 3.6.17</label> kecid āhur māṃsādīnāṃ pañcānāmapi
                        samastānāṃ vivṛddhānāṃ ca samavāyāt
                        sadyaḥprāṇaharāṇi, ekahīnānām alpānāṃ vā kālāntaraprāṇaharāṇi, dvihīnānāṃ viśalyaprāṇaharāṇi, trihīnānāṃ
                        vaikalyakarāṇi, ekasminn eva rujākarāṇīti | naivaṃ, yato 'sthimarmasvapyabhihateṣu śoṇitāamanaṃ bhavati || </l>

                    <l xml:id="SS.3.6.18"><label>1931 ed. 3.6.18</label> bhavanti cātra |
                        <caesura/>
                         caturvidhā yās tu sirāḥ śarīre prāyeṇa tā marmasu sanniviṣṭāḥ ||
                        <caesura/>
                         snāyvasthimāṃsāni tathaiva sandhīn santarpya dehaṃ pratipālayanti || </l>

                    <l xml:id="SS.3.6.19"><label>1931 ed. 3.6.19</label> tataḥ kṣte marmaṇi tāḥ pravṛddhaḥ
                        samantato vāyur abhistṛṇoti ||vivardhamānas tu sa mātariśvā rujaḥ sutīvrāḥ
                        pratanoti kāye || </l>

                    <l xml:id="SS.3.6.20"><label>1931 ed. 3.6.20</label> rujābhibhūtaṃ tu tataḥ śarīraṃ
                        pralīyate naśyati cāsya saṃjñā || ato hi śalyaṃ vinihartumicchanmarmāṇi
                        yatnena parīkṣya karṣet || </l>

                    <l xml:id="SS.3.6.21"><label>1931 ed. 3.6.21</label> etenaśeṣaṃ vyākhyātam || </l>

                    <l xml:id="SS.3.6.22"><label>1931 ed. 3.6.22</label> tatra sadyaḥprāṇaharam ante viddhaṃ
                        kālāntareṇa mārayati, kālāntaraprāṇaharam ante viddhaṃ vaikalyamāpādayati
                        viśalyaprāṇaharaṃ ca, vaikalyakaraṃ kālāntaraṃ kleśayati rujāṃ ca karoti, rujākaramatīvravedanaṃ bhavati ||['viśalyaprāṇaharamante viddhaṃ
                        kleśayati kālāntareṇa ca rujāṃ karoti' iti pā+] </l>

                    <l xml:id="SS.3.6.23"><label>1931 ed. 3.6.23</label> tatra sadyaḥprāṇaharāṇi
                        saptarātrābhyantarān mārayati, kālāntaraprāṇaharāṇi pakṣān māsād vā, teṣv
                        api kṣiprāṇi kadācid āśu mārayanti, viśalyaprāṇaharāṇi vaikalyakarāṇi ca
                        kadācid atyabhihatāni mārayanti || </l>

                    <l xml:id="SS.3.6.24"><label>1931 ed. 3.6.24</label> uta ūrdhvaṃ pratyekaśo
                        marmasthānāni vyākhyāsyāmaḥ---tatra pādasyāṅguṣṭhāṅgulyor madhye kṣipraṃ
                        nāma marma, tatra viddhasyākṣepakeṇa maraṇaṃ; madhyamāṅgulīm anupūrvaṇa
                        madhye pādatalasya talahṛdayaṃ nāma[atra'māma'iti hastalikhitapustake nopalabhyate, evamagre 'pi |],
                        tatrāpi rujābhir maraṇaṃ; kṣipratyopariṣṭādubhayataḥ kūrco nāma, tatra
                        pādasya bhramaṇavepane bhavataḥ; gulphasandher adha ubhayataḥ kūrcaśiro
                        nāma, tatra rujāśophau; pādajaṅghayoḥ sandhāne gulpho nāma, tatra rujaḥ
                        stabdhapādatā khañjatā vā; pārṣṇiṃ prati jaṅghāmadhye indribastir nāma,
                        tatra śoṇitakṣayeṇa maraṇaṃ; jaṅghorvoḥ['madhyamāṅgulīmānupūrvyeṇa jaṅghorvoḥ'iti pā+] sandhāne jānu nāma,
                        tatra khañjatā; jānuna ūrdhvam
                        ubhayatas tryaṅgulamāṇī nāma, tatra śophābhivṛddhiḥ stabdhasakthitā ca;
                        ūrumadhye ūrvī nāma, tatra śoṇitakṣayāt sakthiśoṣaḥ; ūrvyā ūrdhvam adho
                            vaṅkṣaṇasaṃdher-ūrumūle lohitākṣaṃ nāma, tatra lohitakṣayeṇa['lohitakṣayeṇa
                        maraṇaṃ pakṣāghāto vā'iti pā+] pakṣāghātaḥ sakthiśoṣo vā; vaṅkṣaṇavṛṣaṇayor
                        antare niṭapaṃ nāma, tatra ṣāṇḍhyam alpaśukratā vā bhavati; evam etāny
                        ekādaśa sakthimarmāṇi vyākhyātāni | etenetarasakthi bāhū ca vyākhyātau |
                        viśeṣatas tu yāni sakthni gulphajānuviṭapāni tāni bāhau
                        maṇibandhakūrparakakṣadharāṇi; yathā vaṅkṣaṇavṛṣaṇayor antare viṭapamevaṃ
                        vakṣaḥkakṣayor madhye kakṣadharaṃ, tasmin viddhe ta evopadravāḥ; viśeṣatas
                        tu maṇibandhe kuṇṭhatā, kūrparākhye kuṇiḥ, kakṣadhare pakṣāghātaḥ | evam
                        etāni catuścatvāriṃśacchākhāsu marmāṇi vyākhyātāni || </l>

                    <l xml:id="SS.3.6.25"><label>1931 ed. 3.6.25</label> ata ūrdhvam udarorasor-marmāṇy anuvyākhyāsyāmaḥ['marmasdhānāny anuvyākhyāsyāmaḥ'iti pā+]---tatra vātavarconirasanaṃ
                        sthūlāntraprativaddhaṃ gudaṃ nāma marma, tatra sadyomaraṇaṃ;
                        alpamāṃsaśoṇito+bhyantarataḥ kṭyāṃ mutrāśayo bastirnāma, tatrāpi
                        sadyomaraṃam aśmarīvraṇād ṛte, tatrāpy ubhayato bhinne na jāvati, ekato
                        bhinne mūtrasrāvī vraṇo bhavati, sa tu yatnenopakrānto rohati;
                        pakvāmāśayayor madhye sirāprabhāvā nābhir nāma, tatrāpi sadyo maraṇaṃ; stanayor madhyamadhiṣṭhāyor
                            asyāmāśayadvāraṃ['stanacūcukayor madhye stanarohitau'iti pā+] sattvarajastamasām
                        adhiṣṭhānaṃ hṛdayaṃ nāma, tatrāpi sadya eva maraṇaṃ; stanayor adhastād
                        dvyaṅgulam ubhayataḥ stanamūle nāma (marmaṇī), tatra kaphapūrṇakoṣṭhatayā kasaśvāsābhyāṃ
                        mriyate; stanacūcukayor ūrdhvaṃ dvaṅgulamubhayataḥ stanarohitau
                        nāma, tatra lohitapūrṇakoṣṭhatayā kāsaśvāsābhyāṃ ca mriyate; aṃsakūṭayor
                        adhastāt pārśboparibhāgayor apalāpau nāma, tatra raktena pūyabhāvaṃ gatena
                        maraṇaṃ; ubhayatroraso nāḍyau vātavahe apastambhau nāma, tatra
                        vātapūrṇakoṣṭhatayā kāsaśvāsābhyāṃ ca maraṇaṃ; e am etāny udarorasor dvādaśa
                        marmāṇi vyākhyātāni || [stanamūlalakṣaṇe
                        'stanayor ūrdhvaṃ'iti | stanarohitalakṣaṇe ca'stanacūcukayor adhastāt'iti ca
                        rasayogasāgarasyopoddhāte(pṛ.158) ca saṃśodhitaḥ pāṭhaḥ | viśeṣavivaraṇaṃ tu
                        tatraiva draṣṭavyam |] </l>

                    <l xml:id="SS.3.6.26"><label>1931 ed. 3.6.26</label> ata ūrdhvaṃ pṛṣṭhamarmāṇi vyākhyāsyāmaḥ---tatra pṛṣṭhavaṃśam
                        ubhayataḥ pratiśroṇikāṇḍamasthinī kaṭīkataruṇe nāma marmāṇī,
                        tatra śoṇitakṣayāt pāṇḍurvivarṇo hīnarūpaśca
                        mriyate, pārśvajaghanabahirbhāge pṛṣṭhavaṃśam ubhayato (nātinimne) kukundare
                        nāma marmāṇi, tatra sparśājñānam adhaḥkāye ceṣṭopaghātaś ca; śroṇīkāṇḍayor
                        upary āśayāc chādanau pārśvāntarapratibaddhau nitambau nāma,
                        tatrādhaḥkāyaśoṣo daurbalyāc ca maraṇaṃ; adhaḥpārśvāntarapratibaddhau
                        jaghanapārśvamadhyayos tiryag ūrdhvaṃ ca jaghanāt pārśvasandhī nāma, tatra
                        lohitapūrṇakoṣṭhatayā mriyate; stanamūlādṛjūbhayateḥ pṛṣṭhavaṃśasya bṛhatyau nāma, tatra śoṇitātipravṛttinimittair upadravair
                        mriyate; pṛṣṭhopari pṛṣṭhavaṃśam ubhayatas trikasaṃbaddhe aṃsaphalake nāma,
                        tatra bāhvoḥ svāpaśoṣau; bāhumūrdhagrīvāmadhye
                        'sapīṭhasakandhanibandhanāvaṃsau nāma, tatra stabdhabāhutā; evam etāni
                        caturdaśa pṛṣṭhamarmāṇi vyākhyātāni || </l>

                    <l xml:id="SS.3.6.27"><label>1931 ed. 3.6.27</label> ata ūrdhvamūrdhvajatrugatāni
                        vyākhyāsyāmaḥ---tatra kaṇṭhanāḍīm ubhayataś catasro dhamanyo dve nīle dve ca
                        manye vyatyāsena, tatra mūkatā
                        svaravaikṛtamarasagrāhitā ca; grīvāyām ubhayataś-catasraḥ sirā mātṛkāḥ, tatra
                        sadyomaraṇaṃ; śirogrīvayoḥ sandhāne kṛkāṭike nāma, tatra calamūrdhatā;
                        karṇapṛṣṭhato 'dhaḥsaṃśrite vidhure nāma, tatra bādhiryaṃ; ghrāṇamārgam
                        ubhayataḥ srotomārgapratibaddhe abhyantarataḥ phaṇe nāma, tatra
                        gandhājñānaṃ; bhrūpucchāntayor adho 'kṣṇorbāhyato 'pāṅgau nāma, tatrāndhyaṃ
                        dṛṣṭyupaghāto vā; bhruvor upari nimnayor āvartau nāma, tatrāpyāndhyaṃ
                        dṛṣṭyupaghāto vā; bhruvoḥ pucchāntayor upari['bhruvorantopari'iti pā+] karṇalalāṭayor madhye śaṅkhau nāma, tatra
                        sadyomaraṇaṃ; śaṅkhayor upari keśānta utkṣepau nāma, tatra saśalyo jīvati
                        pākāt patitaśalyo vā noddhṛtaśalyaḥ; bhruvor madhye sthapanī nāma,
                        tatrotkṣepavat; pañca sandhayaḥ śirasi vibhaktāḥ sīmantā nāma,
                        tatronmādabhayacittamāśairmaraṇaṃ; ghrāṇaśrotrākṣijihvāsantarpaṇīnāṃ sirāṇāṃ
                        madhye sirāsannipātaḥ śṛṅgāṭakāni, tāni catvāri marmāṇi, tatrāpi sadyo maraṇaṃ;
                        mastakābhyantarata upariṣṭāt sirāsandhisannipāto romāvarto 'dhipatiḥ,
                        tatrāpi sadya eva | evam etāni saptatriṃśad
                        ūrdhvajatrugatāni marmāṇi vyākhyātāni || </l>

                    <l xml:id="SS.3.6.28"><label>1931 ed. 3.6.28</label> bhavanti cātra |
                        <caesura/>
                         ūrdhyaḥ śirāṃsi viṭape ca sakakṣapārśve ekaikamaṅgulamitaṃ stanapūrvamūlam ||
                        <caesura/>
                         viddhyaṅguladvayamitaṃ maṇibandhagulphaṃ trīṇy eva jānu saparaṃ saha
                        kūrparābhyām || </l>

                    <l xml:id="SS.3.6.29"><label>1931 ed. 3.6.29</label> hṛdbastikūrcagudanābhi vadanti
                        mūrdhni catvāri pañca ca gale daśa yāni ca dve ||
                        <caesura/>
                         tāni svapāṇitalakuñcitasaṃmitāni śeṣāṇyavehi parivistarato 'ṅgulārdhām || </l>

                    <l xml:id="SS.3.6.30"><label>1931 ed. 3.6.30</label> etatpramāṇamabhivīkṣya vadanti
                        tajjñāḥ śastreṇa karmakaraṇaṃ parihṛtya kāryam ||
                        <caesura/>
                         pārśvābhighātitamapīha nihanti marma tasmād dhi marmasadanaṃ parivarjanīyam
                        || </l>

                    <l xml:id="SS.3.6.31"><label>1931 ed. 3.6.31</label> cchinneṣu pāṇicaraṇeṣu sirā narāṇāṃ
                        saṅkocamīyurasṛgalpamato nireti ||
                        <caesura/>
                         prāpyāmitavyasanamugramato manuṣyāḥ saṃcchinniśākhataruvannidhanaṃ na yānti
                        || </l>

                    <l xml:id="SS.3.6.32"><label>1931 ed. 3.6.32</label> kṣipreṣu tatra sataleṣu hateṣu
                        raktaṃ gacchatyatīva pavanaś ca rujaṃ karoti ||
                        <caesura/>
                         evaṃ vināśam upayānti hi tatra viddhā vṛkṣā ivāyudhavighātanikṛttamūlāḥ['ivāyudhanipātanikṛttamūlāḥ'iti pā+] || </l>

                    <l xml:id="SS.3.6.33"><label>1931 ed. 3.6.33</label> tasmāt tayor abhihatasya tu
                        pāṇipādaṃ chettavyamāśu maṇibandhanagulphadeśe ||
                        <caesura/>
                         marmāṇi śalyaviṣayārdham udāharanti yasmāc ca marmasu hatā na bhavanti
                        sadyaḥ || </l>

                    <l xml:id="SS.3.6.34"><label>1931 ed. 3.6.34</label> jīvanti tatra yadi vaidyaguṇena ke
                        cit te prāpnuvanti vikalatvamasaṃśayaṃ hi ||
                        <caesura/>
                         saṃbhinnajarjaritakoṣṭhaśiraḥkapālā jīvanti śastravi(ni)hataiś ca
                        śarīradeśaiḥ || </l>

                    <l xml:id="SS.3.6.35"><label>1931 ed. 3.6.35</label> chinnaiś ca
                            sakthibhujapādakarair-aśeṣairyeṣāṃ na marmapatitā vividhāḥ prahārāḥ ||
                        <caesura/>
                         somamārutatejāṃsi rajaḥsattvatamāṃsi ca ||
                        <caesura/>
                         marmasu prāyaśaḥ puṃsāṃ bhūtātmā cāvatiṣṭhate || </l>

                    <l xml:id="SS.3.6.36"><label>1931 ed. 3.6.36</label> marmasv abhihatās tasmān na jīvanti
                        śarīriṇaḥ ||
                        <caesura/>
                         indriyārtheṣv asaṃprāptir manobuddhiviparyayaḥ || </l>

                    <l xml:id="SS.3.6.37"><label>1931 ed. 3.6.37</label> rujaś ca vividhās tīvrā
                        bhavanty āśuhare hate ||
                        <caesura/>
                         hate kālāntaraghne tu dhruvo dhātukṣayo nṛṇām || </l>

                    <l xml:id="SS.3.6.38"><label>1931 ed. 3.6.38</label> tato dhātukṣayāj jantur vedanābhiś ca
                        naśyati ||
                        <caesura/>
                         hate vaikalyajanane kevalaṃ vaidyanaipuṇāt || </l>

                    <l xml:id="SS.3.6.39"><label>1931 ed. 3.6.39</label> śarīraṃ kriyayā yuktaṃ
                        vikalatvam avāpnuyāt ||
                        <caesura/>
                         viśalyaghneṣu vijñeyaṃ pūrvoktaṃ yac ca kāraṇam || </l>

                    <l xml:id="SS.3.6.40"><label>1931 ed. 3.6.40</label> rujākarāṇi marmāṇi kṣatāni vividhā
                        rujaḥ ||
                        <caesura/>
                         kurvanty ante ca vaikalyaṃ kuvaidyavaśago yadi || </l>

                    <l xml:id="SS.3.6.41"><label>1931 ed. 3.6.41</label> chedabhedābhighātebhyo
                        dahanād dāraṇā dapi ||
                        <caesura/>
                         upaghātaṃ vijānīyān marmaṇāṃ tulyalakṣaṇam || </l>

                    <l xml:id="SS.3.6.42"><label>1931 ed. 3.6.42</label> marmābhighātas tu ca kaś cid asti yo
                        'lpātyayo vā'pi niratyayo vā ||
                        <caesura/>
                         prāyeṇa marmasv abhitāḍitās tu vaikalyam ṛcchanty atha vā mriyante || </l>

                    <l xml:id="SS.3.6.43"><label>1931 ed. 3.6.43</label> marmāṇ yadhiṣṭhāya hi ye vikārā
                        mūrcchanti kāye vividhā narāṇām ||
                        <caesura/>
                         prāyeṇa te kṛcchratamā bhavanti narasya yatnair api sādhyamānāḥ ||</l>

                    <p ana="trailer">iti suśrutasaṃhitāyāṃ śārīrasthāne pratyekamarmanirdeśaśārīraṃ
                        nāma ṣaṣṭho 'dhyāyaḥ ||6 ||</p>
                </div>

        <div n="7" type="adhyāyaḥ">
          <head>saptamo 'dhyāyaḥ |</head>
          <l xml:id="SS.3.7.1"><label>1931 ed. 3.7.1</label> athātaḥ sirāvarṇavibhaktiṃ nāma śārīraṃ vyākhyāsyāmaḥ || </l>
              
              <l xml:id="SS.3.7.2"><label>1931 ed. 3.7.2</label> yathovāca bhagavān dhanvantariḥ || </l>
              
              <l xml:id="SS.3.7.3"><label>1931 ed. 3.7.3</label> sapta sirāśatāni bhavanti; yābhir idaṃ
                śarīramārāma iva jalahāriṇībhiḥ kedāra iva ca kulyābhir upasnihyate 'nugṛhyate
                cākuñcanaprasāraṇādibhir viśeṣaiḥ; drumapatrasevanīnāmiva ca tāsāṃ pratānāḥ; tāsāṃ
                nābhir mūlaṃ, tataś ca prasarantyūrdhvamadhastiryak ca || </l>
              
              <l xml:id="SS.3.7.4"><label>1931 ed. 3.7.4</label> bhavataś cātra </l>
              
              <l xml:id="SS.3.7.4.1">yāvatyas tu sirāḥ kāye saṃbhavanti śarīriṇām || 
                <caesura/>nābhyāṃ sarvā nibaddhāstāḥ pratanvanti['pravartante ' iti pā+] samantataḥ || </l>
              
              <l xml:id="SS.3.7.5"><label>1931 ed. 3.7.5</label> nābhis thāḥ prāṇināṃ prāṇāḥ prāṇānnābhir
                vyupāśritā || 
                <caesura/>sirābhir āvṛtā nābhiścakranābhir ivārakaiḥ || </l>
              
              <l xml:id="SS.3.7.6"><label>1931 ed. 3.7.6</label> tāsāṃ mūlasirāścatvāriṃśat; tāsāṃ vātavāhinyo
                daśa, pittavāhinyo daśa, kaphavāhinyo daśa, daśa raktavāhinyaḥ | tāsāṃ tu vātavāhinīnāṃ
                vātasthānagatānāṃ pañcasaptatiśataṃ bhavati, tāvatya eva pittavāhinyaḥ pittasthāne,
                kaphavāhinyaś ca kaphasthāne, raktavāhinyaśca yakṛtplīhnoḥ, evam etāni sapta sirāśatāni
                || </l>
              
              <l xml:id="SS.3.7.7"><label>1931 ed. 3.7.7</label> tatra vātavāhinyaḥ sirā ekasmin sakthni
                pañcaviṃśatiḥ, etenetarasakthi bāhū ca vyākhyātau | viśeṣatastu koṣṭhe caturstriṃśat;
                tāsāṃ gudameḍhrāśritāḥ śroṇyāmaṣṭau, dve dve pārśvayoḥ, ṣaṭ pṛṣṭhe, tāvatya eva codare,
                daśa vakṣasi | ekacatvāriṃśajjatruṇa ūrdhvaṃ, tāsāṃ caturdaśa grīvāyāṃ,
                karṇayoścatasraḥ, nava jihvāyāṃ, ṣaṭ nāsikāyāṃ, aṣṭau netrayoḥ, evam etat
                pañcasaptatiśataṃ vātavahānāṃ sirāṇāṃ vyākhyātaṃ bhavati | eṣa eva
                vibhāgaḥ śeṣāṇām api | viśeṣatas tu pittavāhinyo netrayor daśa, karṇayor dve; evaṃ
                raktavāhāḥ kaphavahāś ca | evam etāni sapta sirāśatāni savibhāgāni vyākhyātāni || </l>
              
              <l xml:id="SS.3.7.8"><label>1931 ed. 3.7.8</label> bhavanti cātra | </l>
              
              <l xml:id="SS.3.7.8.1">kriyāṇāmapratīghātamamohaṃ
                buddhikarmaṇām || 
                <caesura/>karotyanyān guṇāṃś cāpi sirāḥ pavanaścaran || </l>
              
              <l xml:id="SS.3.7.9"><label>1931 ed. 3.7.9</label> yadā tu kupito vāyuḥ svāḥ sirāḥ pratipadyate ||
                <caesura/>tadā'sya vividhā rogā jāyante vātasaṃbhavāḥ || </l>
              
              <l xml:id="SS.3.7.10"><label>1931 ed. 3.7.10</label> bhrājiṣṇutāmannarucimagnidīptimarogatām ||
                <caesura/>saṃsarpatsvāḥ sirāḥ pittaṃ kuryāc cānyānguṇūnapi || </l>
              
              <l xml:id="SS.3.7.11"><label>1931 ed. 3.7.11</label> yadā prakutitaṃ pittaṃ sevate svavahāḥ sirāḥ || 
                <caesura/>tadā'sya vividhā rogā jāyante pittasaṃbhavāḥ || </l>
              
              <l xml:id="SS.3.7.12"><label>1931 ed. 3.7.12</label> snehamaṅgeṣu sandhīnāṃ sthairyaṃ
                balamudīrṇatām || 
                <caesura/>karotyanyān guṇāṃś cāpi balāsaḥ svāḥ sirāścaran || </l>
              
              <l xml:id="SS.3.7.13"><label>1931 ed. 3.7.13</label> yadā tu kupitaḥ śleṣmā svāḥ sirāḥ
                pratipadyate || 
                <caesura/>tadā'sya vividhā rogā jāyante śleṣmasaṃbhavāḥ || </l>
              
              <l xml:id="SS.3.7.14"><label>1931 ed. 3.7.14</label> dhātūnāṃ pūraṇaṃ sparśajñānamasaṃśayam ||
                <caesura/>svāḥ sirāḥ saṃcaradraktaṃ kuryāc cānyān guṇānapi || </l>
              
              <l xml:id="SS.3.7.15"><label>1931 ed. 3.7.15</label> yadā tu kupitaṃ raktaṃ sevate svavahāḥ sirāḥ || 
                <caesura/>tadā'sya vividhā rogā jāyante raktasaṃbhavāḥ || </l>
              
              <l xml:id="SS.3.7.16"><label>1931 ed. 3.7.16</label> na hi vātaṃ sirāḥ kāścinna pittaṃ kevalaṃ
                tathā || 
                <caesura/>śleṣmāṇāṃ vā vahantyetā ataḥ sarvavahāḥ smṛtāḥ || </l>
              
              <l xml:id="SS.3.7.17"><label>1931 ed. 3.7.17</label> praduṣṭānāṃ hi doṣāṇāṃ mūrcchitānāṃ pradhāvatām || 
                <caesura/>dhruvamunmāragagamanamataḥ sarvavahāḥ smṛtāḥ || </l>
              
              <l xml:id="SS.3.7.18"><label>1931 ed. 3.7.18</label> tatrāruṇā vātavahāḥ pūryante vāyunā sirāḥ ||
                <caesura/>pittāduṣṇāś ca nīlāśca, śītā gauryaḥ sthirāḥ kaphāt || 
                <caesura/>asṛgvahās tu rohiṇyaḥ sirā nātyuṣṇaśītalāḥ || </l>
              
              <l xml:id="SS.3.7.19"><label>1931 ed. 3.7.19</label> ata ūrdhvaṃ pravakṣyāmi na vidhyedāḥ sirā
                bhiṣak || 
                <caesura/>vaikslyaṃ maraṇaṃ cāpi vyadhāttāsāṃ djrivaṃ bhavet || </l>
              
              <l xml:id="SS.3.7.20"><label>1931 ed. 3.7.20</label> sirāśatāni catvāri vidyācchākhāsu buddhimān || 
                <caesura/>ṣaṭtriṃśac ca śataṃ koṣṭhe catuḥṣaṣṭiṃ ca mūrdhani || </l>
              
              <l xml:id="SS.3.7.21"><label>1931 ed. 3.7.21</label> śākhāsu ṣoḍaśa sirāḥ koṣṭhe dvātriṃśadeva tu || 
                <caesura/>pañcāśajjatruṇaścordhvamavyadhyāḥ parikīrtitāḥ || </l>
              
              <l xml:id="SS.3.7.22"><label>1931 ed. 3.7.22</label> tatra sirāśatamekasmin sakthni bhavati; tāsāṃ
                jāladharā tvekā, tisraś cābhyantarāḥ---tatrorvīsaṃjñe dve, lohitākṣasaṃjñā caikā, etāstvavyadhyāḥ; etenetarasakthi bāhū ca vyākhyātau;
                evamaśastrakṛtyāḥ ṣoḍaśa śākhāsu | dvātriṃśacchroṇyāṃ, tāsāmaṣṭāvaśastrakṛtyāḥ---dve dve
                viṭapayoḥ, kaṭīkataruṇayośca; aṣṭāvaṣṭāvekaikasmin pārśve, tāsāmekaikāmūrdhvagāṃ
                pariharet, pārśvasandhigate ca dve; catasro viṃśatiś ca pṛṣṭhe pṛṣṭhavaṃśamubhayataḥ, tāsāmūrdhvagāminyau dve dve
                pariharedbṛhatīsire; tāvatya evodare, tāsāṃ meḍhopari romarājīmubhayato dve dve
                pariharet; catvāriṃśadvakṣasi, tāsāṃ caturdaśāśastrakṛtyāḥ---hṛdaye dve, dve dve
                stanamūle, stanarohitāpalāpastambheṣūbhayato 'ṣṭau; evaṃ dvātriṃśadaśastrakṛtyāḥ
                pṛṣṭhodaroraḥsu bhavanti | catuḥṣaṣṭisirāśataṃ jatruṇa ūrdhvaṃ bhavati; tatra ṣaṭpañcāśacchirodharāyāṃ, tāsāmaṣṭau catasraś ca marmasaṃjñāḥ
                pariharet, dve kṛkāṭikayoḥ, dve vidhurayoḥ, evaṃ grīvāyāṃ ṣoḍaśāvyadhyāḥ; hanvor
                ubhayato 'ṣṭāv aṣṭau, tāsāṃ tu sandhidhamanyau dve dve pariharet; ṣaṭtriṃśajjihvāyāṃ,
                tāsāmadhaḥ ṣoḍaśāśastrakṛtyāḥ, rasavahe dve, vāgvahe ca dve; dvirdvādaśa nāsāyāṃ,
                tāsāmaupanāsikyaścatasraḥ pariharet, tāsām eva ca tālunyekāṃ mṛdāvuddeśe; aṣṭatriṃśadubhayor netrayoḥ, tāsāmekāmapāṅgayoḥ
                pariharet; karṇayor daśa, tāsāṃ śabdavāhinīmekaikāṃ pariharet; nāsānetragatās tu lalāṭe
                ṣaṣṭiḥ, tāsāṃ keśāntānugatāścatasraḥ (pariharet), āvartayor ekaikā, sthapanyāṃ caikā,
                parihartavyā; śaṅkhayor daśa, tāsāṃ śaṅkhasandhigatāmekaikāṃ pariharet; (ityetā
                nāsānetragatā boddhavyāḥ) dvādaśa mūrdhni, tāsāmutkṣepayor dve pariharet,
                sīmanteṣvekaikāṃ, ekāmadhipatāviti; evamaśastrakṛtyāḥ pañcāśajjatruṇa ūrdhvam iti || </l>
              
              <l xml:id="SS.3.7.23"><label>1931 ed. 3.7.23</label> bhavati cātra | </l>
              
              <l xml:id="SS.3.7.23.1">vyāpnuvantyabhito dehaṃ
                nābhitaḥ prasṛtāḥ sirāḥ || 
                <caesura/>pratānāḥ padminīkandādbisādīnāṃ yathā jalam ||</l>
              
              <p ana="trailer">iti suśrutasaṃhitāyāṃ śārīrasthāne sirāvrṇavibhaktiśārīraṃ nāma saptamo
                'dhyāyaḥ ||7 ||</p>
        </div>

        <div n="8" type="adhyāyaḥ">
          <head>aṣṭamo 'dhyāyaḥ |</head>
          <l xml:id="SS.3.8.1"><label>1931 ed. 3.8.1</label> athātaḥ sirāvyadhavidhiśārīraṃ vyākhyāsyāmaḥ || </l>

          <l xml:id="SS.3.8.2"><label>1931 ed. 3.8.2</label> yathovāca bhagavān dhanvantariḥ || </l>

          <l xml:id="SS.3.8.3"><label>1931 ed. 3.8.3</label>
            bālasthavirarūkṣakṣatakṣīṇabhīrupariśrāntamadyādhvastrīkarṣitavamitaviriktāsthāpitānuvāsitajāgaritaklībakṛśagārbhiṇīnāṃ
            kāsaśvāsaśoṣapravṛddhajvarākṣepakapakṣāghātopavāsapipāsāmūrcchāprapīḍitānāṃ ca sirāṃ na
            vidhyet, yāś cāvyadhyāḥ, vyadhyāś cādṛṣṭāḥ, dṛṣṭāś cāyantritāḥ, yantritāś cānutthitā iti
            || </l>

          <l xml:id="SS.3.8.4"><label>1931 ed. 3.8.4</label> śoṇitāvasekasādhyāś ca ye vikārāḥ
            prāgabhihitāsteṣu cāpakveṣv anyeṣu cānukteṣu yathābhyāsaṃ yathānyāyaṃ ca sirāṃ vidhyet
            || </l>

          <l xml:id="SS.3.8.5"><label>1931 ed. 3.8.5</label> pratiṣiddhānām api ca viṣopasargātyayikeṣu
            sirāvyadhanamapratiṣiddham || </l>

          <l xml:id="SS.3.8.6"><label>1931 ed. 3.8.6</label> tatra snigdhasvinnamāturaṃ yathādoṣapratyanīkaṃ
            dravaprāyamannaṃ bhuktavantaṃ yavāgūṃ pītavantaṃ['pratipītaṃ' iti
            pā+] vā yathākālam upasthāpyāsīnaṃ sthitaṃ cā prāṇānabādhamāno
            vastrapaṭṭacarmāntarvalkalalatānām anyatamena yantrayitvā nātigāḍhaṃ nātiśithilaṃ
            śarīrapradeśamāsādya prāptaṃ śastramādāya['yathoktaṃ śastraṃ gṛhītvā' iti pāṭhāntaram |] sirāṃ vidhyet || </l>

          <l xml:id="SS.3.8.7"><label>1931 ed. 3.8.7</label> naivātiśīte nātyuṣṇe na pravāte na cābhrite ||
            sirāṇāṃ vyadhanaṃ kāryamaroge vā kadācana || </l>

          <l xml:id="SS.3.8.8"><label>1931 ed. 3.8.8</label> tatra vyadhyasiraṃ puruṣaṃ
            pratyādityamukhamaratnimātrocchrite upaveśyāsane sakthnorākuñcitayor niveśya['sakthnorākuñcitayor upari kurparasandhidvayaṃ niveśya' iti pā+]
            kūrparau sandhidvayasyopari hastāvantargūḍhāṅguṣṭhakṛtamuṣṭīmanyayoḥ sthāpayitvā
            yantraṇaśāṭakaṃ grīvāmuṣṭyor upari parikṣipyānyena puruṣeṇa paś cātsthitena
            vāmahastenottānena śāṭakāntadvayaṃ grāhayitvā tato vaidyo brūyāt---dakṣiṇahastena
            sirotthāpanārthaṃ ca yantraṃ['yantraṃ
            pīḍayoti''pṛṣṭhamadhye ca pīḍayet' iti pā+] pṛṣṭhamadhye pīḍayeti, karmapuruṣaṃ ca
            vāyupūrṇamukhaṃ sthāpayet;
            eṣauttamāṅgagatānāmantarmukhavarjānāṃ sirāṇāṃ nyadhane yantraṇavidhiḥ | tatra
            pādamīṣatsaṃkucitamuccaiḥ kṛtvā vyadhyasirapādaṃ jānusandheradhaḥ śāṭakenāveṣṭya hastābhyāṃ['hastābhyāṃ vā prapīḍya gulphaṃ' iti pā+] prapīḍyāgulphaṃ
            vyadhyapradeśasyopari caturaṅgule plotādīnāmanyatamena baddhvā vā pādasirāṃ vidhyet |
            athopariṣṭāddhastau gūḍhāṅguṣṭhakṛtamuṣṭī samyagāsane sthāpayitvā sukhopaviṣṭasya
            pūrvavadyantraṃ baddhvā hastasirāṃ vidhyet | gṛdhrasīviśvācyoḥ saṅkucitajānukūrparasya |
            śroṇīpṛṣṭhaskandheṣūnnāmitapṛṣṭhasyāvākśiraskasyopaviṣṭasya visphūrjitapṛṣṭhasya vidhyet
            | udarorasoḥ prasāritoraskasyonnāmitaśiraskasya visphūrjitadehasya |
            bāhubhyāmavalambamānadehasya pārśvayoḥ | avanāmitameḍhrasya meḍhre |
            unnamitavidaṣṭajihvāgrasyādhojihvāyām | ativyātānanasya tāluni dantamūleṣu ca | evaṃ
              yantropāyānanyāṃśca sirotthāpanahetūn buddhyā'vekṣya
            śarīravaśena vyādhivaśena ca vidadhyāt || </l>

          <l xml:id="SS.3.8.9"><label>1931 ed. 3.8.9</label> māṃsaleṣv avakāśeṣu yavamātraṃ śastraṃ
            nidadhyāt, ato 'nyeṣv
              ardhayavamātraṃ
            vrīhimātraṃ vā vrīhimukhena, asthnām upari kuṭhārikayā vidhyedardhayavamātram || </l>

          <l xml:id="SS.3.8.10"><label>1931 ed. 3.8.10</label> bhavanti cātra | vyabhre varṣāsu
            vidhyeta(ttu) grīṣmakāle tu śītale || hemantakāle madhyāhne śastrakālāstrayaḥ smṛtāḥ || </l>

          <l xml:id="SS.3.8.11"><label>1931 ed. 3.8.11</label> samyakśastranipātena dhārayā yā sravedasṛk ||
            muhūrtaṃ ruddhā tiṣṭhec ca suviddhāṃ tāṃ vinirdiśet || </l>

          <l xml:id="SS.3.8.12"><label>1931 ed. 3.8.12</label> yathā kusumbhapuṣpebhayaḥ pūrvaṃ sravati
            pītikā || tathā sirāsu viddhāsu duṣṭamagre pravartate || </l>

          <l xml:id="SS.3.8.13"><label>1931 ed. 3.8.13</label> mūrcchitasyātibhītasya śrāntasya tṛṣitasya ca
            || na vahanti sirā viddhāstathā'nutthitayantritāḥ || </l>

          <l xml:id="SS.3.8.14"><label>1931 ed. 3.8.14</label> kṣīṇasya bahudoṣasya mūrcchayā+abhihatasya ca || bhūyo 'parāhṇe visrāvyā sā'paredyustryahe 'pi vā || </l>

          <l xml:id="SS.3.8.15"><label>1931 ed. 3.8.15</label> raktaṃ saśeṣadoṣaṃ tu kuryād api vicakṣaṇaḥ
            || na cātiprasrūtaṃ kuryāc cheṣaṃ saṃśamanairjayet || </l>

          <l xml:id="SS.3.8.16"><label>1931 ed. 3.8.16</label> balino bahudoṣasya vayaḥsthasya śarīriṇaḥ ||
            paraṃ pramāṇamicchanti prasthaṃ śoṇitamokṣaṇe || </l>

          <l xml:id="SS.3.8.17"><label>1931 ed. 3.8.17</label> tatra pādadāhapādaharṣāvabāhukacippavisarpavātaśoṇitavātakaṇṭakavicarcikāpādadārīprabhṛtiṣu
            kṣipramarmaṇa upariṣṭād dvyaṅgule vrīhimukhena sirāṃ vidhyet,['kenacidatrāvabāhuko 'pi paṭhyate, tatra samīcīnaṃ,
            pratikāravidhāvasya vyadhena jihāsitatvāt 'iti hārāṇacandraḥ |'cippa'iti kvacinna
            paṭhyate |], ślīpade taccikitsite yathā vakṣyate, kroṣṭukaśiraḥkhañjapaṅulavātavedanāsu
            jaṅghāyāṃ gulphasyopari caturaṅgule, apacyāmindrabasteradhastād dvyaṅgule,
            jānusandheruparyadho vā caturaṅgule gṛdhrasyāṃ, ūrumūlasaṃśritāṃ galagaṇḍe,
            etenetarasakthi bāhū ca vyākhyātau; viśeṣatas tu vāmabāhau kūrparasandherabhyantarato
            bāhūmadhye plīhni kaniṣṭhikānāmikayor madhye vā, evaṃ dakṣiṇabāhau yakṛdākhye(kaphodare ca, ['atra'yakṛddāsye
            kaphodare ca' ityanākaraḥ pāṭhaḥ, kaphodare sirāvyadhasyānupayogāt'iti hārāṇacandraḥ])
            etām eva ca kāsaśvāsayor apyādiśanti, gṛdhrasyāmiva viśvācyāṃ, śroṇiṃ prati samantād
            dvyaṅgule pravāhikāyāṃ śūlinyāṃ, parivartikopadaṃśaśūkadoṣaśukravyāpatsu meḍhramadhye,
            (vṛṣaṇayoḥ pārśve mūtravṛddhyāṃ, nābheradhaścaturaṅgule sevanyāṃ vāmapārśve dakodare, ['aho guroraśrutasuśrutaḥ kaścit mūtravṛddhyāṃ dakodare ca
            doṣodakāvasecanārthaṃ vidhitsite vyadhane eva sirāvyadhau manyamāno 'tra'vṛṣaṇayoḥ
            pārśve mūtravṛddhyāṃ' tathā'nābheścaturaṅgule sevanyā vāmapārśve dakodare
            'ityaśrutapūrvamasamañjasamācakṣāṇaḥ svasyaivāśrutatvamadṛṣṭakarmatvamasthānavāditvena
            purvyadhyasiratvaṃ cākhyāpayatīti' iti hārāṇacandraḥ |]) vāmapārśve kakṣāstanayor antare
            'ntarvidradhau pārśvaśūle ca[asyāgra'etām
            eva kaphodare vāmapārśve 'ityadhikaṃ paṭhyate kvacitpustake], bāhuśoṣāvabāhukayor apyeke
            vadantyaṃsayor antare, trikasandhimadhyagatāṃ tṛtīyake,
            adhaḥskandhasandhigatāmanyatarapārśvasaṃsthitāṃ caturthake,
            hanusandhimadhyagatāmapasmāre, śaṅkhakeśāntasandhigatāmuro 'pāṅgalalāṭeṣu conmāde,
            jihvārogeṣv adhojihvāyāṃ dantavyādhiṣu ca, tāluni tālvyeṣu, karṇayor upari samantāt
            karṇaśūle tadrogeṣu ca, gandhāgrahaṇe vāsārogeṣu ca nāsāgre,
            timirākṣipākaprabhṛtiṣvakṣyāmayeṣūpanāsike lālāṭyāmapāṅgyāṃ vā, etā eva ca
            śirorogādhimanthaprabhṛtiṣu rogeṣviti || </l>

          <l xml:id="SS.3.8.18"><label>1931 ed. 3.8.18</label> ata ūrdhvaṃ duṣṭavyadhanamanuvyākhyāsyāmaḥ,
            tatra durviddhā'tividhā kuñcitā piccitā kuṭṭitā'prasrutā'tyudīrṇā+ante 'bhihatā
            pariśuṣkā kūṇitāvepitā'nutthitaviddhā śastrahatā tiryagviddhā'paviddhā'vyadhyā vidrutā
            dhenukā punaḥ punarviddhā māṃsasirāsnāyvasthisandhimarmasu ceti viṃśatirduṣṭavyadhāḥ || </l>

          <l xml:id="SS.3.8.19"><label>1931 ed. 3.8.19</label> tatra yā sūkṣmaśastraviddhā+avyaktamasṛk sravatirujāśophavatī ca sā durviddhā,
            pramāṇātiriktaviddhāyāmantaḥ praviśati śoṇitaṃ śoṇitātipravṛttirvā
            sā'tividdhā, kuñcitāyāmapyevaṃ, kuṇṭhaśastrapramathitā pṛthulībhāvamāpannā piccitā,
            anāsāditā punaḥ punarantayoś ca bahuśaḥ śastrābhihatā kuṭṭitā, śītabhayamūrcchābhir
            apravṛttaśoṇitā'prasrutā, tīkṣṇamahāmukhaśastraviddhā'tyudīrṇā,
            alparaktasrāviṇyanteviddhā ante 'bhihatā kṣīṇaśoṇitasyānilapūrṇā pariśuṣkā,
            caturbhāgā(ca)sāditā kiṃcitpravṛttaśoṇitā kūṇitā, duḥsthānabandhanādvepamānāyāḥ
            śoṇitasaṃmoho bhavati sā vepitā, anutthitaviddhāyāmapyevaṃ, chinnā'tipravṛttaśoṇitā
            kriyāsaṅgakarī śastrahatā, tiryakpraṇihitaśastrā kiṃciccheṣā tiryagviddhā, bahuśaḥ kṣatā
            hīnaśastrapraṇidhānenāpaviddhā, aśastrakṛtyā avyadhyā, anavasthitaviddhā vidrutā,
            pradeśasya bahuśo 'vaghaṭṭanādārohadvyadhā muhurmuhurḥ śoṇitasrāvā dhenukā, su
            kṣmaśastravyadhanādbahuśo bhinnā punaḥ punarviddhā,
            māṃsasnāyvasthisirāsandhimarmasu viddhā rujāṃ śophaṃ vaikalyaṃ maraṇaṃ cāpādayati || </l>

          <lg xml:id="SS.3.8.20">
            <l><label>1931 ed. 3.8.20</label> bhavanti cātra | sirāsu śikṣito nāsti calā hyetāḥ svabhāvataḥ
              || matsyavat parivartante tasmād yatnena tāḍayet || </l>








          </lg>
          <lg xml:id="SS.3.8.21">
            <l><label>1931 ed. 3.8.21</label> ajānatā gṛhīte tu śastre kāyanipātite || bhavanti
              vyāpadaścaitā bahavaś cāpy upadravāḥ || </l>








          </lg>
          <lg xml:id="SS.3.8.22">
            <l><label>1931 ed. 3.8.22</label> snehādibhiḥ kriyāyogairna tathā lepanair api || yāntyāśu
              vyādhayaḥ śāntiṃ yathā samyak sirāvyadhāt || </l>








          </lg>
          <lg xml:id="SS.3.8.23">
            <l><label>1931 ed. 3.8.23</label> sirāvyadhaścikitsārdhaṃ śalyatantre prakīrtitaḥ || yathā
              praṇihitaḥ samyagbastiḥ kāyacikitsate ||</l>








          </lg>
          <l xml:id="SS.3.8.24"><label>1931 ed. 3.8.24</label> tatra
            snigdhasvinnavāntaviriktāsthāpitānuvāsitasirāviddhaiḥ
              parihartavyāni---krodhāyāsamaithuna-divāsvapnavāgvyāyāmayānādhyayavasthānāsanacaṅkramaṇaśītavātātapaviruddhāsātmyājīrṇānyābalalābhāt['+divāsvapnavyāyāma+'iti pā+], māsameke
            manyante | eteśāṃ vistaram upariṣṭādvakṣyāmaḥ || </l>

          <lg xml:id="SS.3.8.25">
            <l><label>1931 ed. 3.8.25</label> bhavataś cātra | sirāviṣāṇatumbais tu jalaukābhiḥ padais tathā
              || avagāḍhaṃ yathāpūrvaṃ nirharedduṣṭaśoṇitam ||</l>








          </lg>
          <lg xml:id="SS.3.8.26">
            <l><label>1931 ed. 3.8.26</label> avagāḍhe jalaukāḥ syāt pracchānaṃ piṇḍite hitam ||
              sirā'ṅgavyāpake rakte śṛṅgālābū tvaci sthite ||</l>








          </lg>
          <p ana="trailer">iti suśrutasaṃhitāyāṃ śārīrasthāne sirāvyadhavidhiśārīraṃ nāmāṣṭame
            'dhyāyaḥ ||8 ||</p>
        </div>

        <div n="9" type="adhyāya">
          <head>navamo 'dhyāyaḥ |</head>
          <l xml:id="SS.3.9.1"><label>1931 ed. 3.9.1</label> athāto dhamanīvyākaraṇaṃ śārīraṃ vyākhyāsyāmaḥ
                || </l>
              
              <l xml:id="SS.3.9.2"><label>1931 ed. 3.9.2</label> yathovāca bhagavān dhanvantariḥ || </l>
              
              <l xml:id="SS.3.9.3"><label>1931 ed. 3.9.3</label> caturviṃśatirdhamanyo nābhiprabhavā abhihitāḥ |
                tatra kecidāhuḥ---sirādhamanīsrotasāmavibhāgaḥ, sirāvikārā eva hi dhamanyaḥ srotāṃsi
                ceti | tat tu na samyak, anyā eva hi dhamanyaḥ srotāṃsi ca sirābhyaḥ; kasmāt?
                vyañjanānyatvānmūlasanniyamāt karmavaiśeṣyādāgamācca; kevalaṃ tu parasparasannikarṣāt
                sadṛśāgamakarmatvāt saukṣmyācca vibhaktakarmaṇāmapyavibhāga iva karmasu bhavati || </l>
              
              <l xml:id="SS.3.9.4"><label>1931 ed. 3.9.4</label> tāsāṃ tu khalu nābhiprabhavāṇāṃ
                dhamanīnāmūrdhvagā daśa, daśa cādhogāminyaḥ, catasrastiryaggāḥ || </l>
              
              <l xml:id="SS.3.9.5"><label>1931 ed. 3.9.5</label> ūrdhvagāḥ
                śabdasparśarūparasagandhapraśvāsocchvāsajṛmbhitakṣuddhasitakathitaruditādīnviśeṣānabhivahantyaḥ
                śarīraṃ dhārayanti |tās tu hṛdayamabhiprapannāstridhā jāyante, tāstriṃśat | tāsāṃ tu
                vātapittakaphaśoṇitarasān dve dve vahatastā daśa, śabdarūparasagandhānaṣṭābhir gṛhṇīte,
                dvābhyāṃ bhāṣate, dvābhyāṃ ghoṣaṃ karoti, dvābhyāṃ svapiti, dvābhyāṃ pratibudhyate, dve
                cāśruvāhiṇyau, dve stanyaṃ striyā vahataḥ stanasaṃśrite, te eva śukraṃ narasya
                stanābhyāmabhivahataḥ, tāstvetāstriṃśat savibhāgā vyākhyātāḥ | etābhir ūrdhvaṃ
                nābherudarapārśvapṛṣṭhoraḥskandhagrīvābāhavo dhāryante yāpyante ca || </l>
              
              <l xml:id="SS.3.9.6"><label>1931 ed. 3.9.6</label> bhavati cātra | </l>
              
              <l xml:id="SS.3.9.6.1"><label>1931 ed. 3.9.6.1</label> ūrdhvaṃgamā(tā)stu kurvanti
                karmāṇy etāni sarvaśaḥ || 
                <caesura/>adhogamās tu vakṣyāmi karma tāsāṃ yathāyatham
                || </l>
              
              <l xml:id="SS.3.9.7"><label>1931 ed. 3.9.7</label> adhogamāstu vātamūtrapurīṣaśukrārtavādīnyadho
                vahanti | tāstu pittāśayamabhipra(ti)pannāstatrasthamevānnapānarasaṃ
                vipakvamauṣṇyādvive(re)cayantyo 'bhivahantyaḥ śarīraṃ tarpayanti, arpayanti cordhvagānāṃ
                tiryaggāṇāṃ ca, rasasthānaṃ cābhipūrayanti,
                mūtrapurīṣasvedāṃś ca vive(re)cayanti; āmapakvāśayāntare ca tridhā
                jāyante, tāstriṃśat; tāsāṃ tu vātapittakaphaśoṇitarasān dve dve vahatastā daśa, dve
                'nnavāhinyāvantrāśrite, toyavahe dve, mūtrabastimabhiprapanne mūtravahe dve, śukravahe
                dve śukraprādurbhāvāya, dve visargāya, te['tā eva
                raktamabhivahanti'iti pā+] eva raktamabhivahato (visṛjataśca) nārīṇāmārtavasaṃjñaṃ, dve varconirasanyau sthūlāntrapratibaddhe,
                aṣṭāvanyāstiryaggāṇāṃ dhamanīnāṃ svedamarpayanti; tāstvetāstriṃśat savibhāgā vyākhyātāḥ
                | etābhir adhovābheḥ pakvāśayakaṭīmūtrapurīṣagudabastimeḍhrasakthīni dhāryante yāpyante
                ca || </l>
              
              <l xml:id="SS.3.9.8"><label>1931 ed. 3.9.8</label> bhavati cātra | </l>
              
              <l xml:id="SS.3.9.8.1"><label>1931 ed. 3.9.8.1</label> adhogamās tu kurvanti karmaṇy
                etāni sarvaśaḥ || 
                <caesura/>tiryaggāḥ saṃpravakṣyāmi karma cāsāṃ yathāyatham || </l>
              
              <l xml:id="SS.3.9.9"><label>1931 ed. 3.9.9</label> tiryaggāṇāṃ tu catasṛṇāṃ dhamanīnāmekaikā
                śatadhā sahasradhā cottarottaraṃ vibhajyante, tāstvasaṅkhyeyāḥ, tābhir idaṃ śarīraṃ
                gavākṣitaṃ vibaddhamātataṃ ca, tāsāṃ mukhāni romakūpapratibaddhāni, yaiḥ
                svedamabhivahanti rasaṃ cābhitarpayantyantarbahiśca['cāpi saṃtaparyanti'iti pā+], tair eva
                cābhyaṅgapariṣekāvagāhālepanavīryāṇyantaḥśarīramabhipratipadyante tvaci vipakvāni, tair
                eva ca sparśaṃ sukhamasukhaṃ vā gṛhṇāti; tāstvetāścatasro dhamanyaḥ sarvāṅgagatāḥ
                savibhāgā vyākhyātāḥ || </l>
              
              <l xml:id="SS.3.9.10"><label>1931 ed. 3.9.10</label>
                bhavataś cātra['bhavataś cātra'iti hastalikhitapustakeṣu nopalabhyate |] |</l>
              
              <l xml:id="SS.3.9.10.1"><label>1931 ed. 3.9.10.1</label> 
                yathā svabhāvataḥ khāni mṛṇāleṣu biseṣu ca || 
                <caesura/>dhamanīnāṃ tathā svāni raso yair upacīyate
                || </l>
              
              <l xml:id="SS.3.9.11"><label>1931 ed. 3.9.11</label> pañcābhibhūtāstvatha pañcakṛtvaḥ pañcendriyaṃ
                pañcasu bhāvayanti || pañcendriyaṃ pañcasu bhāvayitvā pañcatvamāyānti vināśakāle || </l>
              
              <l xml:id="SS.3.9.12"><label>1931 ed. 3.9.12</label> ata ūrdhvaṃ srotasāṃ mūlaviddhalakṣaṇam
                upadekṣyāmaḥ | tāni tu prāṇānnodakarasaraktamāṃsamedomūtrapurīṣaśukrārtavavahāni, yeṣv
                avikāraḥ; ekeṣāṃ bahūni; eteṣāṃ viśeṣā bahavaḥ | tatra prāṇavahe dve, tayor mūlaṃ
                hṛdayaṃ rasavāhinyaśca dhamanyaḥ, tatra viddhyasya
                krośanavinamanamohanabhramaṇavepanāni maraṇaṃ vā bhavati; annavahe dve, tayor
                mūlamāmāśayo 'nnavāhinyś ca dhamanyaḥ, tatra viddhasyādhmānaṃ śūlānnadveṣau
                chardiḥpipāsā 'ndhyaṃ maraṇaṃ ca; udakavahe dve, tayor mūlaṃ tālu kloma ca, tatra
                viddhasya pipasā sadyomaraṇaṃ ca; rasavahe dve, tayor mūlaṃ
                hṛdayaṃ rasavāhinyaś ca dhamanyaḥ, tatra viddhasya śoṣaḥ prāṇavahaviddhavac ca maraṇaṃ
                talliṅgāni ca; raktavahe dve, tayor mūlaṃ yakṛtplīhānau raktavāhinyaś ca dhamanyaḥ,
                tatra viddhasya śyāvāṅgatā jvaro dāhaḥ pāṇḍutā śoṇitāgamanaṃ
                raktanetratā ca; māṃsavahe dve, tayor mūlaṃ snāyutvacaṃ raktavahāś ca dhamanyaḥ, tatra
                viddhasya śvayathurmāṃsaśoṣaḥ sirāgranthayo maraṇaṃ ca; medovahe dve, tayor mūlaṃ kaṭī
                vṛkkau ca, tatra viddhasya svedāgamanaṃ snigdhāṅgatā tāluśoṣaḥ sthūlaśophatā pipāsā ca;
                mūtravahe dve, tayor mūlaṃ bastirmeḍhraṃ ca, tatra viddhasyānaddhabastitā mūtranirodhaḥ
                stabdhamiḍhratā ca; purīṣavahe dve, tayor mūlaṃ pakvāśayo gudaṃ ca, tatra viddhasyānāho
                durgandhatā grathitāntratā ca; śukravahe dve, tayor mūlaṃ stanau vṛṣaṇau ca, tatra
                viddhasya klībatā cirāt praseko raktaśukratā ca;
                ārtavavahe dve, tayor mūlaṃ garbhāśaya ārtavavāhinyaś ca dhamanyaḥ, tatra viddhāyā
                vandhyātvaṃ maithunāsahiṣṇutvamārtavanāśaśca; sevanīcchedādrujāprādurbhāvaḥ;
                bastigudaviddhalakṣaṇaṃ prāguktam iti | srotoviddhaṃ tu pratyākhyāyopacaret,
                uddhṛtaśalyaṃ tu kṣatavidhānenopacaret || </l>
              
              <l xml:id="SS.3.9.13"><label>1931 ed. 3.9.13</label> bhavati cātra |</l>
              
              <l xml:id="SS.3.9.13.1"><label>1931 ed. 3.9.13.1</label>
                mūlāt khādantaraṃ dehe prasṛtaṃ tv abhivāhi yat ||
                <caesura/>
                srotas tad iti vijñeyaṃ sirādhamanivarjitam ||</l>
              
              
              <p ana="trailer">iti suśrutasaṃhitāyāṃ śārīrasthāne dhamanīvyākaraṇaśārīraṃ nāma navamo
                'dhyāyaḥ ||9 ||</p>
        </div>


        <div n="10" type="adhyāya">
          <head>daśamo 'dhyāyaḥ |</head>
        </div>
        <div>
          <l>daśamo 'dhyāyaḥ | </l>

          <l xml:id="SS.3.10.1"><label>1931 ed. 3.10.1</label> athāto garbhiṇīvyākaraṇaṃ śārīraṃ
            vyākhyāsyāmaḥ || </l>

          <l xml:id="SS.3.10.2"><label>1931 ed. 3.10.2</label> yathovāca bhagavān dhanvantariḥ || </l>

          <l xml:id="SS.3.10.3"><label>1931 ed. 3.10.3</label> garbhiṇī prathamadivasāt prabhṛti nityaṃ
            prahṛṣṭā śuvyalaṅkṛtā śuklavasanā śāntimaṅgaladevatābrāhmaṇaguruparā ca bhavet,
            malinavikṛtahīnagātrāṇi na spṛśet, durgandhadurdarśanāni pariharet, udvejanīyāś ca
            kathāḥ, śuṣkaṃ paryuṣitaṃ kuthitaṃ klinnaṃ cānnaṃ nopabhuñjīta, bahirniṣkramaṇaṃ
            śūnyāgāracaityaśmaśānavṛkṣāśrayān krodhabhayasaṅkarāṃś ca  bhāvān uccair bhāṣyādikaṃ ca parihared yāni ca garbhaṃ
            vyāpādayanti, na cābhīkṣṇaṃ tailābhyaṅgotsādanādīni niṣeveta, na cāyāsayeccharīraṃ,
            pūrvoktāni ca pariharet, śayanāsanaṃ mṛdv āstaraṇaṃ nātyuccam apāśrayopetam asaṃbādhaṃ
            ca vidadhyāt, hṛdyaṃ dravae madhuraprāyaṃ snigdhaṃ dīpanīyasaṃskṛtaṃ ca bhojanaṃ
            bhojayet , sāmānyam etad āprasavāt || </l>

          <l xml:id="SS.3.10.4"><label>1931 ed. 3.10.4</label> viśeṣatas tu garbhiṇī
            prathamadvitīyatṛtīyamāseṣu madhuraśītadravaprāyamāhāram upaseveta, viśeṣatas tu tṛtīye
            ṣaṣṭikaudanaṃ payasā bhojayeccaturthe dadhnā pañcame payasā ṣaṣṭhe sarpiṣā cetyeke,
            caturthe payonavanītasaṃsṛṣṭamāhārayejjāṅgalamāṃsasahitaṃ hṛdyam annaṃ bhojayet ,
            pañcame kṣīrasarpiḥsaṃsṛṣṭaṃ , ṣaṣṭhe
            śvaśvadaṃṣṭrāsiddhasya sarpiṣo mātrāṃ pāyayed yavāgūṃ vā, saptame sarpiḥ
            pṛthakparṇyādisiddham, evam āpyāyate garbhaḥ; aṣṭame badarodakena
            balātibalāśatapuṣpāpalalapayodadhimastutailalavaṇamadanaphalamadhughṛtamiśreṇāsthāpayet
            purāṇapurīṣaśuddhyartham anulomanārthaṃ ca vāyoḥ, tataḥ
              payomadhurakaṣāyasiddhena
            tailenānuvāsayet, anulome hi vāyau sukhaṃ prasūyate nirupadravā ca bhavati, ata ūrdhvaṃ
            snigdhābhir yavāgbhir jāṅgalarasaiścopakramedāprasavakālāt; evam upakrāntā snigdhā
            balavatī sukhamanupadravā prasūyate || </l>

          <l xml:id="SS.3.10.5"><label>1931 ed. 3.10.5</label> navame māsi sūtikāgāramenāṃ praveśayet
            praśastatithyādau, tatrāriṣṭaṃ 
            brāhmaṇakṣatriyavaiśyaśūdrāṇāṃ śvetaraktapītakṛṣṇeṣu bhūmipradeśeṣu
              bilvanyagrodhatindukabhallātaka-nirmitaṃ sarvāgāraṃ yathāsaṅkhyaṃ tanmayaparyaṅkam
            upaliptabhittiṃ suvibhaktaparicchadaṃ prāgdvāraṃ kakṣiṇadvāraṃ vā 'ṣṭahastāyataṃ
            caturhastavistṛtaṃ rakṣāmaṅgalasaṃpannaṃ vidheyam || </l>

          <l xml:id="SS.3.10.6"><label>1931 ed. 3.10.6</label> jāte hi śithile kukṣau mukte hṛdayabandhane
            || saśūle jaghane vārī jñeyā sā tu prajāyinī || </l>

          <l xml:id="SS.3.10.7"><label>1931 ed. 3.10.7</label> tatropasthitaprasavāyāḥ kaṭīpṛṣṭhaṃ prati
            samantād vedanā bhavaty abhīkṣṇaṃ purīṣapravṛttir mūtraṃ prasicyate yonimukhāc chleṣmā
            ca || </l>

          <l xml:id="SS.3.10.8"><label>1931 ed. 3.10.8</label> prajanayiṣyamāṇāṃ kṛtamaṅgalasvastivācanāṃ
            kumāraparivṛtāṃ punnāmaphalahastāṃ svabhyaktāmuṣṇodakapariṣiktāmathaināṃ
              sambhṛtāṃ yavāgūmākaṇṭhāt pāyayet, tataḥ
            kṛtopadhāne mṛduni  vistīrṇe śayane
            sthitāmābhugnasakthīmuttānāmaśaṅkanīyāścatasraḥ striyaḥ pariṇatavayasaḥ prajananakuśalāḥ
            kartitanakhāḥ  paricareyuriti || </l>

          <l xml:id="SS.3.10.9"><label>1931 ed. 3.10.9</label> athāsyā
            viśikhāntaramanulomam-asunukhamabhyajyānubrūyāc caināmikā ---subhage pravāhasveti, nacāprāptāvī pravāhasva, tato vimukte
            garbhanāḍīprabandhe saśūleṣu śroṇivaṅkṣaṇabastiśiraḥsu ca pravāhethāḥ śanaiḥ śanaiḥ
            (pūrvaṃ ), tato garbhanirgame
            pragāḍhaṃ, tato garbhe yonimukhaṃ prapanne gāḍhataramāviśalyabhāvāt;
            akālapravāhaṇādbadhiraṃ mūkaṃ kubjaṃ vyastahanumūrdhvābhighātinaṃ  kāsaśvāsaśoṣopadrutaṃ vikaṭaṃ vā janayati || </l>

          <l xml:id="SS.3.10.10"><label>1931 ed. 3.10.10</label> tatra pratilomam anulomayet || </l>

          <l xml:id="SS.3.10.11"><label>1931 ed. 3.10.11</label> garbhasaṅge tu yoniṃ dhūpayet
            kṛṣṇasarpanirmokeṇa piṇḍītakena vā, badhnīyād dhiraṇyapuṣpīmūlaṃ hastapādayoḥ, dhārayet
            suvarcalāṃ viśalyāṃ vā || </l>

          <l xml:id="SS.3.10.12"><label>1931 ed. 3.10.12</label> atha jātasyolbamapanīya , mukhaṃ ca saindhavasarpiṣā viśodhya, ghṛtāktaṃ mūrdhni picuṃ
            dadyāt; tato nābhivāḍīmaṣṭāṅgulam āyamya sūtreṇa baddhvā chedayet, tat sūtraikadeśaṃ ca
            kumārasya grīvāyāṃ samyag badhnīyāt || </l>

          <l xml:id="SS.3.10.13"><label>1931 ed. 3.10.13</label> atha kumāraṃ śītābhir adbhir āśvāsya
            jātakarmaṇi kṛte madhusarpiranantacūrṇam aṅgulyā 'nāmikayā lehayet; tato
            balātailenābhyajya, kṣīravṛkṣakaṣāyeṇa sarvagandhodakena vā rūpyahemaprataptena vā
            vāriṇā snāpayed enaṃ kapitthapatrakaṣāyeṇa vā koṣṇena yathākālaṃ yathādoṣaṃ
            yathāvibhavaṃ ca || </l>

          <l xml:id="SS.3.10.14"><label>1931 ed. 3.10.14</label> dhamanīnāṃ hṛdisthānāṃ vivṛtatvād anantaram
            ||
            <caesura/>
             catūrātrāt trirātrād vā strīṇāṃ stanyaṃ pravartate || </l>

          <l xml:id="SS.3.10.15"><label>1931 ed. 3.10.15</label> tasmāt prathame 'hni
              madhusarpir-anantamiśraṃ mantrapūtaṃ trikālaṃ
            pāyayet, dvitīye lakṣmaṇāsiddhaṃ sarpiḥ, tṛtīye ca; tataḥ prāṅgivāritastanyaṃ
            madhusarpiḥ svapāṇitalasaṃmitaṃ dvikālaṃ pāyayet || </l>

          <l xml:id="SS.3.10.16"><label>1931 ed. 3.10.16</label> atha sūtikāṃ balātailābhyaktāṃ
            vātaharauṣadhaniṣkvāthenopacaret | saśeṣadoṣāṃ tu tad ahaḥ
            pippalīpippalīmūlahastipippalīcitrakaśṛṅgaveracūrṇaṃ
              guḍodakenoṣṇena pāyayet, evaṃ dvirātraṃ trirātraṃ vā kuryād āduṣṭaśoṇitāt |
            viśuddhe tato vidārigandhādisiddhāṃ snehayavāgūṃ kṣīrayavāgūṃ vā pāyayet trirātram |
            tato yavakolakulatthasiddhena śālyodanaṃ bhojayed balam agnibalaṃ cāvekṣya | anena
            vidhinā 'dhyardhamāsam upasaṃskṛtā vimuktāhārācārā vigatasūtikābhidhānā syāt, punar
            ārtavadarśanād ity eke || </l>

          <l xml:id="SS.3.10.17"><label>1931 ed. 3.10.17</label> dhavvabhūmijātāṃ tu sūtikāṃ ghṛtatailayor
            anyatarasya mātrāṃ pāyayet pippalyādikaṣāyānupānāṃ, snehan ity ā ca syāt trirātraṃ
            pañcarātraṃ vā (balavatī ;)
            abalāṃ  yavāgūṃ pāyayet trirātraṃ pañcarātraṃ vā |
            ata ūrdhvaṃ snigdhenānnasaṃsargeṇopacaret || </l>

          <l xml:id="SS.3.10.18"><label>1931 ed. 3.10.18</label> prāyaśaś caināṃ prabhūtenoṣṇodakena
            pariṣiñcet, krodhāyāsamaithunādīn pariharet || </l>

          <l xml:id="SS.3.10.19"><label>1931 ed. 3.10.19</label> bhavataś cātra |
            <caesura/>
             mithyācārāt sūtikāyā yo vyādhirupajāyate ||
            <caesura/>
             sa kṛcchrasādhyo 'sādhyo vā bhaved atyapatarpaṇāt || </l>

          <l xml:id="SS.3.10.20"><label>1931 ed. 3.10.20</label> tasmāt tāṃ deśakālau ca vyādhisātmyena
            karmaṇā ||
            <caesura/>
             parīkṣyopacaren nityam evaṃ nātyayam āpnuyāt || 
          </l>

          <l xml:id="SS.3.10.21"><label>1931 ed. 3.10.21</label> athāparā 'patanty ānāhādhmānau kurute,
            tasmāt kaṇṭhamasyāḥ keśaveṣṭitayā 'ṅgulyā pramṛjet,
            kaṭukālābukṛtavedhanasarṣapasarpanirmokair vā kaṭutailavimiśrair yonimukhaṃ dhūpayet,
            lāṅgalīmūlakalkena vā 'syāḥ  pāṇipādatalam ālimpet, mūrdhni
            vā 'syā  mahāvṛkṣakṣīram anusecayet, kuṣṭhalāṅgalīmūlakalkaṃ
            vā madyamūtrayor anyatareṇa pāyayet, śālamūlakalkaṃ 
            vā pippalyādiṃ vā madyena, siddhārthakakuṣṭhalāṅgalīmahāvṛkṣakṣīramiśreṇa surāmaṇḍena vā
            'sthāpayet, etair eva siddhena siddhārthakatailenottarabastiṃ dadyāt, snigdhena vā
            kṛttanakhena hastenāpaharet || </l>

          <l xml:id="SS.3.10.22"><label>1931 ed. 3.10.22</label> prajātāyāś ca nāryā
            rukṣaśarīrāyāstīkṣṇair-aviśodhitaṃ  raktaṃ vāyunā
            taddeśagatenātisaṃruddhaṃ nābheradhaḥ pārśvayor bastau bastiśirasi vā granthiṃ karoti;
            tataś ca nābhibastyudaraśūlāni bhavanti, sūcībhir iva nistudyate bhidyate dīryata
               iva ca pakvāśayaḥ, samantādādhmānamudare mūtrasaṅgaś ca
            bhavatīti makkallalakṣaṇam | tatra (sarpiṣā sukhoṣṇena  lavaṇacūrṇena vā) vīratarvādisiddhaṃ jalamuṣakādipratīvāpaṃ pāyayet,
            yavakṣāracūrṇaṃ vā pippalyādikvāthena, pippalyādicūrṇaṃ vā surāmaṇḍena, varuṇādikvāthaṃ
            vā pañcakolailāpratīvāpaṃ, pṛthakparṇyādikvāthaṃ vā bhadradārumaricasaṃsṛṣṭaṃ,
            purāṇaguḍaṃ vā trikaṭukacaturjātakakustumburumuśraṃ khādet, acchaṃ vā pibed ariṣṭam iti
            || </l>

          <l xml:id="SS.3.10.23"><label>1931 ed. 3.10.23</label> atha bālaṃ kṣaumaparivṛtaṃ
            kṣaumavastrāstṛtāyāṃ śayyāyāṃ śāyayet, pīlubadarīnimbaparūṣakaśākhābhiś cainaṃ
            parivījayet, mūrdhni cāsyāharahastailapicum avacārayet, dhūpayec cainaṃ rakṣoghnair
            dhūpaiḥ, rakṣoghnāni cāsya pāṇipādaśirogrīvāsv avasṛjet, tilātasīsarṣapakaṇāṃś cātra
            prakiret, adhiṣṭhāne cāgniṃ prajvālayet, vraṇitopāsanīyaṃ cāvekṣeta || </l>

          <l xml:id="SS.3.10.24"><label>1931 ed. 3.10.24</label> tato daśame 'hani mātāpitarau
            kṛtamaṅgalakautukau svastivācanaṃ kṛtvā nāma kuryāt āṃ yad abhipretaṃ nakṣatranāma vā || </l>

          <l xml:id="SS.3.10.25"><label>1931 ed. 3.10.25</label> tato yathāvarṇaṃ
            dhātrīmupeyānmadhyamapramāṇāṃ madhyamavayaskāmarogāṃ
            śīlavatīmacapalāmalolupāmakṛśāmasthūlāṃ
            prasannakṣīrāmalambauṣṭhīmalambordhvastanīmavyaṅgāmavyasaninīṃ jīvadvatsāṃ dogdhrīṃ
            vatsalāmakṣudrakarmiṇīṃ kule jātāmato bhūyiṣṭhaiś ca guṇairanvitāṃ
            śyāmāmārogyabalavṛddhaye bālasya | tatrordhvastanī karālaṃ kuryāt , lambastanī
            nāsikāmukhaṃ chādayitvā maraṇam āpādayet | tataḥ praśastāyāṃ tithau śiraḥsnātam
            ahatavāsasam udaṅmukhaṃ śiśum upaveśya dhātrīṃ prāṅmukhīm upaveśya dakṣiṇaṃ stanaṃ
            dhautam īṣatparisrutam abhimantrya mantreṇānena pāyayet || </l>

          <l xml:id="SS.3.10.26"><label>1931 ed. 3.10.26</label>`catvāraḥ sāgarās tubhyaṃ stanayoḥ
            kṣīravāhiṇaḥ |
            <caesura/>
             bhavantu subhage nityaṃ bālasya balavṛddhaye || </l>

          <l xml:id="SS.3.10.27"><label>1931 ed. 3.10.27</label> payo 'mṛtarasaṃpītvā kumāras te śubhānane |
            <caesura/>
             dīrgham āyur avāpnotu devāḥ prāśyāmṛtaṃ yathā ||' </l>

          <l xml:id="SS.3.10.28"><label>1931 ed. 3.10.28</label> ato 'nyathā nānāstanyopayogasyāsātmyād
            vyādhijanma bhavati || </l>

          <l xml:id="SS.3.10.29"><label>1931 ed. 3.10.29</label> aparisrute 'py
            atistabdhastanyapūrṇastanapānādutsuhitasrotasaḥ śiśoḥ kāsaśvāsavamī prādurbhāvaḥ |
            tasmād evaṃ vidhānāṃ  stanyaṃ na pāyayet || </l>

          <l xml:id="SS.3.10.30"><label>1931 ed. 3.10.30</label> krodhaśokāvātsalyādibhiś ca striyāḥ
            stanyanāśo bhavati | athāsyāḥ kṣīrajananārthaṃ saumanasyam utpādya
            yavagodhūmaśāliṣaṣṭikamāṃsarasasurāsauvīrakapiṇyākalaśunamatsyakaśerukaśṛṅgāṭakabisavidārikandamadhukaśatāvarīnalikālābūkālaśākaprabhṛtīni
            vidadhyāt || </l>

          <l xml:id="SS.3.10.31"><label>1931 ed. 3.10.31</label> athāsyāḥ stanyam apsu parīkṣeta, tac
            cecchītalam amalaṃ tanu śaṅkhāvabhāsam apsu nyastam ekībhāvaṃ gacchaty aphenilam atantum
            annotplavate 'vasīdati  vā tac chuddham iti vidyāt, tena
            kumārasyārogyaṃ śarīropacayo balavṛddhiś ca bhavati | na ca
            kṣudhitaśokārtaśrāntapraduṣṭadhātugarbhiṇījvaritātikṣīṇātisthūlavidagdhabhaktaviruddhāhāratarpitāyāḥ
               stanyaṃ pāyayet; nājīrṇauṣadhaṃ ca bālaṃ,
            doṣauṣadhamalānāṃ  tīvravegotpattibhayāt || </l>

          <l xml:id="SS.3.10.32"><label>1931 ed. 3.10.32</label> bhavanti cātra |
            <caesura/>
             dhātryās tu gurubhir bhojyair viṣamair doṣalais tathā ||
            <caesura/>
             doṣā dehe prakupyanti tataḥ stanyaṃ praduṣyati || </l>

          <l xml:id="SS.3.10.33"><label>1931 ed. 3.10.33</label> mithyāhāravihāriṇya duṣṭā vātādayaḥ striyāḥ
            ||
            <caesura/>
             dūṣayanti payas tena śārīrā vyādhayaḥ śiśoḥ ||
            <caesura/>
             bhavanti kuśalas tāṃś ca bhiṣak samyag vibhāvayet || </l>

          <l xml:id="SS.3.10.34"><label>1931 ed. 3.10.34</label> aṅgapratyaṅgadeśe tu rujā yatrāsya jāyate
            ||
            <caesura/>
             muhurmuhuḥ spṛśati taṃ spṛśyamāne ca roditi || </l>

          <l xml:id="SS.3.10.35"><label>1931 ed. 3.10.35</label> nimīlitākṣo mūrdhasthe śiro roge na
            dhārayet ||
            <caesura/>
             bastis the mūtrasaṅgārto rujā tṛṣyati mūrcchati || </l>

          <l xml:id="SS.3.10.36"><label>1931 ed. 3.10.36</label>
            viṇmūtrasaṅgavaivarṇyacchardyādhmānāntrakūjanaiḥ ||
            <caesura/>
             koṣṭhe doṣān vijānīyāt sarvatrasthāṃś ca rodanaiḥ || </l>

          <l xml:id="SS.3.10.37"><label>1931 ed. 3.10.37</label> teṣu ca yathābhihitaṃ mṛdv acchedanīyam
            auṣadhaṃ mātrayā kṣīrapasya kṣīrasarpiṣā dhātryāś ca vidadhyāt, kṣīrānnād asyātmani
            dhātryāś ca, annādasya kaṣāyādīn ātmany eva na dhātryāḥ || </l>

          <l xml:id="SS.3.10.38"><label>1931 ed. 3.10.38</label> tatra māsādūrdhvaṃ
            kṣīrapāyāṅguliparvadvayagraha(ṇa)saṃmitāmauṣadhamātrāṃ vidadhyāt, kolāsthisaṃmitāṃ
            kalkamātrāṃ kṣīrānnādāya, kolasaṃmitāmannādāyeti || </l>

          <l xml:id="SS.3.10.39"><label>1931 ed. 3.10.39</label> yeṣāṃ gadānāṃ ye yogāḥ pravakṣyante
            'gadaṅkarāḥ ||
            <caesura/>
             teṣu tat kalkasaṃliptau pāyayeta śiśuṃ stanau || </l>

          <l xml:id="SS.3.10.40"><label>1931 ed. 3.10.40</label> ekaṃ dve trīṇi cāhāni vātapittakaphajvare
            ||
            <caesura/>
             stanyapāyāhitaṃ sarpiritarābhyāṃ yathārthataḥ || </l>

          <l xml:id="SS.3.10.41"><label>1931 ed. 3.10.41</label> na ca tṛṣṇābhayād atra pāyayeta śiśuṃ
            stanau ||
            <caesura/>
             virekabastivamanānyṛte kuryāc ca nātyayāt || </l>

          <l xml:id="SS.3.10.42"><label>1931 ed. 3.10.42</label>mastuluṅgakṣayād yasya vāyus tālv asthi
            nāmayet ||
            <caesura/>
             tasya tṛḍdainyayuktasya sarpirmadhurakaiḥ śṛtam || </l>

          <l xml:id="SS.3.10.43"><label>1931 ed. 3.10.43</label> pānābhyañjanayor yojyaṃ śītāmbūdvejanaṃ
            tathā ||
            <caesura/>
             vātenādhmāpitāṃ nābhiṃ sarujāṃ tuṇḍisaṃjñitām || </l>

          <l xml:id="SS.3.10.44"><label>1931 ed. 3.10.44</label> mārutaghnaiḥ praśamayet
            snehasvedopanāhanaiḥ ||
            <caesura/>
             gudapāke tu bālānāṃ pittaghnīṃ kārayet kriyām ||
            <caesura/>
             rasāñjanaṃ viśeṣeṇa pānālepanayor hitam || </l>

          <l xml:id="SS.3.10.45"><label>1931 ed. 3.10.45</label> kṣīrāhārāya sarpiḥ pāyayet
            siddhārthakavacāmāṃsīpayasyāpāmārgaśatāvarīsārivābrāhmīpippapīharidrākuṣṭhasaindhavasiddhaṃ,
            kṣīrānnādāya madhukavacāpippalīcitrakatriphalāsiddham, annādāya
            dvipañcamūlīkṣīratagarabhadradārumaricamadhukaviḍaṅga-drākṣādvibrāhmīsiddaṃ
              ; tenārogyabalamedhāyūṃṣi śiśorbhavanti
            || </l>

          <l xml:id="SS.3.10.46"><label>1931 ed. 3.10.46</label> bālaṃ punar gātrasukhaṃ gṛhṇīyāt, na cainaṃ
            tarjayet, sahasā na pratibodhayed vitrāsabhayāt, sahasā nāpahared utkṣiped vā
            vātādivighātabhayāt, nopaveśayet kaubjyabhayāt, nityaṃ cainam anuvarteta priyśatair
            ajighāṃsuḥ; evam anabhihatamanās tv abhivardhate  nityam udagrasat tv asaṃpanno nīrogaḥ suprasannamanāś ca bhavati |
            vātātapavidyutprabhāpādapalatāśūnyāgāranimnasthānagra(gṛ?)hacchāyādibhyo
            durgrahopasargataś ca bālaṃ rakṣet || </l>

          <l xml:id="SS.3.10.47"><label>1931 ed. 3.10.47</label> nāśucau visṛjed bālaṃ nākāśe viṣame na ca
            || noṣmamārutavarṣeṣu rajodhūmodakeṣu ca || </l>

          <l xml:id="SS.3.10.48"><label>1931 ed. 3.10.48</label> kṣīrasātmyatayā kṣīramājaṃ gavyam athāpi vā
            ||
            <caesura/>
             dadyād āstanyaparyāpter bālānāṃ vīkṣya mātrayā || </l>

          <l xml:id="SS.3.10.49"><label>1931 ed. 3.10.49</label> ṣaṇmāsaṃ 
            cainamannaṃ prāśayel laghu hitaṃ ca || </l>

          <l xml:id="SS.3.10.50"><label>1931 ed. 3.10.50</label> nityam avarodharataś ca syāt kṛtarakṣa
            upasargabhayāt; prayatnataś ca grahopasargebhyo rakṣyā bālā bhavanti || </l>

          <l xml:id="SS.3.10.51"><label>1931 ed. 3.10.51</label> atha kumāra udvijate trasyati roditi
            naṣṭasaṃjño bhavati nakhadaśanairghātrīmātmānaṃ ca pariṇudati dantān khādati kūjati
            jṛmbhate bhruvau vikṣipaty ūrdhvaṃ nirīkṣate phenam udvamati sandaṣṭauṣṭhaḥ kūro
            bhinnāmavarcā dīnārtasvaro niśi jāgarti durbalo mlānāṅgo
            matsyaccahucchrundarimatkuṇagandho yathā purā dhātryāḥ stanyam abhilaṣati tathā
            nābhilaṣatīti sāmānyena grahopasṛṣṭalakṣaṇam uktaṃ, <title ana="uttaratantra"
              >vistareṇottare</title> vakṣyāmaḥ || </l>

          <l xml:id="SS.3.10.52"><label>1931 ed. 3.10.52</label> śaktimantaṃ cainaṃ jñātvā yathāvarṇaṃ
            vidyāṃ grāhayet || </l>

          <l xml:id="SS.3.10.53"><label>1931 ed. 3.10.53</label> athāsmai pañcaviṃśativarṣāya dvādaśavarṣāṃ
            patnīm āvahet pitryadharmārthakāmaprajāḥ prāpsyatīti || 
          </l>

          <l xml:id="SS.3.10.54"><label>1931 ed. 3.10.54</label> ūnaṣoḍaśavarṣāyām aprāptaḥ
              
            pañcaviṃśatim || yady ādhatte umān garbhaṃ kukṣisthaḥ sa vipadyate || </l>

          <l xml:id="SS.3.10.55"><label>1931 ed. 3.10.55</label> jāto vā na ciraṃ jīvej jīved vā
            durbalendriyaḥ ||
            <caesura/>
            tasmād atyantabālāyāṃ garbhādhānaṃ na kārayet || </l>

          <l xml:id="SS.3.10.56"><label>1931 ed. 3.10.56</label> ativṛddhāyāṃ dīrgharogiṇyām anyena vā
            vikāreṇopasṛṣṭāyāṃ garbhādhānaṃ naiva kurvīta | puruṣasyāpy evaṃvidhasya ta eva doṣāḥ
            saṃbhavanti || </l>

          <l xml:id="SS.3.10.57"><label>1931 ed. 3.10.57</label> tatra pūrvoktaiḥ patiṣyati garbhe
            garbhāśayakaṭīvaṅkṣaṇabastiśūlāni raktadarśanaṃ ca, tatra śītaiḥ
            pariṣekāvagāhapradehādibhir upacarejjīvanīyaśṛtakṣīrapānaiś ca; garbhasphuraṇe
            muhurmuhus tat sandhāraṇārthaṃ kṣīram utpalādisiddhaṃ pāyayet; prasraṃsamāne
            sadāhapārśvapṛṣṭhaśūlāsṛgdarānāhamūtrasaṅgāḥ, sthānāt sthānaṃ copakrāmati
               garbhe koṣṭhe saṃrambhaḥ, tatra snigdhaśītāḥ kriyāḥ;
            vedanāyāṃ mahāsahākṣudrasahāmadhukaśvadaṃṣṭrākaṇṭakārikāsiddhaṃ payaḥ
            śarkarākṣaudramiśraṃ pāyayet; mūtrasaṅge darbhādisiddhaṃ; ānāhe
            hiṅgusauvarcalalaśunavacāsiddhaṃ; atyarthaṃ sravati rakte
            koṣṭhāgārikāgāramṛtpiṇḍasamaṅgādhātakīkusumanavamālikāgairikasarjarasarasāñjanacūrṇaṃ
            madhunā 'valihyāt, yathālābhaṃ nyagrodhāditvakpravālakalkaṃ vā payasā pāyayet,
            utpalādikalkaṃ vā kaśeruśṛṅgāṭakaśālūkakalkaṃ vā śṛtena payasā,
            udumbaraphalaudakakandakvāthena vā śarkarābhadhumadhureṇa śālipiṣṭaṃ,
            nyagrodhādisvarasaparipītaṃ vā vastrāvayavaṃ yonyāṃ dhārayet; athādṛṣṭaśoṇitavedanāyāṃ
            madhukadevadārumañjiṣṭhāpayasyāsiddhaṃ payaḥ pāyayet, tad
            evāśmantakaśatāvarīpayasyāsiddhaṃ vidārigandhādisiddhaṃ vā,
            bṛhatīdvayotpalaśatāvarīsārivāpayasyāmadhukasiddhaṃ vā, evaṃ kṣipram upakrāntāyā
               upāvartante rujo garbhaś cāpy āyate;
            vyavasthite ca garbhe gavyenoḍumbaraśalāṭusiddhena payasā bhojayet ; atīte
            lavaṇasnehavarjyābhir yavāgūbhir uddālakādīnāṃ pācanīyopasaṃskṛtābhir upakrameta yāvanto
            māsā garbhasya tāvanty ahāni; bastyudaraśūleṣu purāṇaguḍaṃ dīpanīyasaṃyuktaṃ pāyayed
            ariṣṭaṃ vā; vātopadravagṛhītatvāt srotasāṃ līyate garbhaḥ, so 'tikālam avatiṣṭhamāno
            vyāpadyate, tāṃ mṛdunā snehādikrameṇopacaret, utkrośarasasaṃśsiddhām analpasnehāṃ
            yavāgūṃ pāyayet, māṣatilabilvaśalāṭusiddhān vā kulmāṣān bhakṣayen madhumādhvīkaṃ
            cānupibet saptarātraṃ; kālātītasthāyini garbhe viśeṣataḥ sadhānyam udūkhalaṃ
            musalenābhihanyād viṣame vā yān āsane seveta; vātābhipanna eva śuṣyati garbhaḥ, sa mātuḥ
            kukṣiṃ na pūrayati mandaṃ spandate ca, taṃ bṛṃhaṇīyaiḥ payobhir māṃsarasaiś copacaret;
            śukraśoṇitaṃ vāyunā 'bhiprapannam avakrāntajīvam ādhmāpayaty udaraṃ, taṃ kadācid
            yadṛcchayopaśāntaṃ naigameṣāpahṛtam iti bhāṣante, tam eva kadācit pralīyamānaṃ nāgodaram
            ity āhuḥ; tatrāpi līnavat pratīkāraḥ || </l>

          <l xml:id="SS.3.10.58"><label>1931 ed. 3.10.58</label> ata ūrdhvaṃ māsānumāsikaṃ vakṣyāmaḥ || </l>

          <l xml:id="SS.3.10.59"><label>1931 ed. 3.10.59</label> madhukaṃ śākabījaṃ ca payasyā suradāru ca
            ||
            <caesura/>
             aśmantakas tilāḥ kṛṣṇās tāmravallī śatāvarī || </l>

          <l xml:id="SS.3.10.60"><label>1931 ed. 3.10.60</label> vṛkṣādanī payasyā ca latā sotpalasārivā ||
            <caesura/>
             anantā sārivā rāsnā padmā madhukam eva ca || </l>

          <l xml:id="SS.3.10.61"><label>1931 ed. 3.10.61</label> bṛhatyau kāśmarī cāpi kṣīriśuṅgās tvaco
            ghṛtam ||
            <caesura/>
             pṛśniparṇī balā śigru śvadaṃṣṭrā madhuparṇikā || </l>

          <l xml:id="SS.3.10.62"><label>1931 ed. 3.10.62</label> śṛṅgāṭakaṃ bisaṃ drākṣā kaśeru madhukaṃ
            sitā ||
            <caesura/>
             vatsaite sapta yogāḥ syur ardhaślokasamāpanāḥ ||
            <caesura/>
             yathāsaṃkhyaṃ prayoktavyā garbhasrāve payoyutāḥ || </l>

          <l xml:id="SS.3.10.63"><label>1931 ed. 3.10.63</label> kapitthabṛhatībilvapaṭolekṣunidigdhikā- ||
            <caesura/>
             mūlāni kṣīrasiddhāni pāyayed bhiṣag aṣṭame || </l>

          <l xml:id="SS.3.10.64"><label>1931 ed. 3.10.64</label> navame madhukānantāpayasyāsārivāḥ pibet ||
            <caesura/>
             kṣīraṃ śuṇṭhīpayasyābhyāṃ siddhaṃ syād daśame hitam || </l>

          <l xml:id="SS.3.10.65"><label>1931 ed. 3.10.65</label> sakṣīrā vā hitā śuṇṭhī madhukaṃ suradāru ca
            ||
            <caesura/>
             evam āpyāyate garbhas tīvrā ruk copaśāmyati || </l>

          <l xml:id="SS.3.10.66"><label>1931 ed. 3.10.66</label> nivṛttaprasavāyās tu punaḥ ṣaḍbhyo
            varṣebhya ūrdhvaṃ prasavam ānāyā nāryāḥ kumāro 'lpāyur bhavati || </l>

          <l xml:id="SS.3.10.67"><label>1931 ed. 3.10.67</label> atha garbhiṇīṃ vyādhyutpattāv atyaye
            chardayen madhurāmlenānnopahitenānulomayec ca, saṃśamanīyaṃ ca mṛdu vidadhyād
            annapānayoḥ, aśnīyāc ca madhuraprāyaṃ garbhāviruddhaṃ ca, garbhāviruddhāś ca yathāyogaṃ
            vidadhīta mṛdu prāyāḥ || </l>

          <l xml:id="SS.3.10.68"><label>1931 ed. 3.10.68</label> bhavanti cātra |
            <caesura/>
             sauvarṇaṃ sukṛtaṃ cūrṇaṃ kuṣṭhaṃ madhu ghṛtaṃ vacā ||
            <caesura/>
             matsyākṣakaḥ śaṅkhapuṣpī madhu sarpiḥ sakāñcanam || </l>

          <l xml:id="SS.3.10.69"><label>1931 ed. 3.10.69</label> arkapuṣpī madhughṛtaṃ cūrṇitaṃ kanakaṃ vacā
            ||
            <caesura/>
             hemacūrṇāni kaiḍaryaḥ śvetā dūrvā ghṛtaṃ madhu || </l>

          <l xml:id="SS.3.10.70"><label>1931 ed. 3.10.70</label> catvāro 'bhihitāḥ prāśāḥ ślokārdheṣu
            caturṣv api ||
            <caesura/>
             kumārāṇāṃ vapur medhā balabuddhivivardhanāḥ ||</l>

          <p ana="trailer3.10"> iti suśrutasaṃhitāyāṃ śārīrasthāne garbhiṇīvyākaraṇaṃ śārīraṃ nāma
            daśamo 'dhyāyaḥ ||10 ||</p>

          <p ana="trailer3">samāptaṃ cedaṃ sūtrasthānam |</p>

        </div>



      </div>
    </body>
  </text>
</TEI>
